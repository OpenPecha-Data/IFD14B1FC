༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOEGS1016999
ImageGroup:
ISBN:
100EGS1017003
n/a
LCCN:
n/a
Title:
གྲུབ་ཆེན་ཏཻ་ལོ་པ་ཤེས་རབ་བཟང་པོའི་རྣམ་ཐར
grub chen tai lo pa shes rab bzang po'i rnam thar
Author:
དབང་ཕྱུག་རྒྱལ་མཚན་
dbang phyug rgyal mtshan
n/a
Descriptor:
Original Publication:
Place:
n/a;n/a
bir, distt. kangra, h.p.
tsondu senghe yorey tsang
2006
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



གྲུབ་ཆེན་ཏཻ་ལོ་པ་ཤེས་རབ་བཟང་པོའི་རྣམ་ཐར།
1}}}|:
།
༢
།
།
།
།
།
-
-
--
་་་
--
ས
པ ར ར བ |:ཀྱི ། །
BIOGRAPHY
OF
MAĀASIDDHA TAILOPA
མཛད་པ་པོ།
བཙུན་པ་དབང་ཕྱུག་རྒྱལ་མཚན།



༄༅། །རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་ཏི་ ་
ལོ་ཤེས་རབ་བཟང་པོའི་རྣམ་ཐར་ཟབ་གསལ་
རིན་ཆེན་གཏེར་མཛོད་སྐལ་བཟང་
ཡིད་འཕྲོག་ཅེས་བྱ་བ་
བཞུགས་སོ།།
BIOGRAPHY
OF
MAHASIDDHA TAILOPA
མཛད་པ་པོ།
བཙུན་པ་དབང་ཕྱུག་རྒྱལ་མཚན།



Fist Edition: 500 Copies
Year 2006
© Copy rights reserved:
Buddhist Dharma Store
22, New Tibetan Colony, Majnu Ka Tilla,
Delhi-110054
Published & Printed by:
Tsondu Senghe Yorey Tsang
Bir Tibetan Society
P.O. Bir-176077, Distt. Kangra, H.P.
E-mail: tsondusenghe@yahoo.com
Price: Rs. 150/-
Printed at:
Bharat Offset
Ballimaran, Delhi-6



སྔོན་བརྗོད།
༈ རྣལ་འབྱོར་གྱི་དབང་ཕྱུག་ཆེན་པོ་གྲུབ་ཆེན་ཏེ་ལོ་པ། ཤེས་རབ་
བཟང་པོའི་རྣམ་ཐར་ཟབ་གསལ་རིན་ཆེན་གཏེར་མཛོད་སྐལ་བཟང་ཡིད་
འཕྲོག་ཅེས་པ་འདིའི་མ་ཕྱི་པར་ཤིང་རྙིང་པ་ཞིག་ལས་རིག་མཛོད་དུ་
བཅུག པར་ཤིང་ཐོག་འགོད་ནོར་ཤོར་བའི་མིང་ཚིག་ཁག་ཡིག་ཁྲིམས་
དང་བསྟུན་གང་ཐུབ་ཞུས་ཀྱང་། ད་དུང་གོ་དོན་ཇི་བཞིན་རྟོགས་མ་ཐུབ་
པའི་ཐ་སྙད་རྣམས་རང་སོར་བཞག ཚིག་བརྗོད་རེ་ཟུང་གི་སྡེབ་སྦྱོར་གོ་
བདེ་བར་བྱས་ཏེ་པར་གཞི་བསྐྲུན། དེབ་གཟུགས་བཀོད་སྒྲིག་པ་སྐལ་
བཟང་ཆོས་འཕེལ་ལགས་སུ་བཀྲིན་ཆེ་ཞུ་བཅས། ཡོ་རེང་ཚང་བརྩོན་
འགྲུས་སེང་གེས། འཕགས་ཡུལ་རྒྱལ་ས་དིལླིར། པར་དུ་བཞེངས་
པའི་དགེ་བས་མཐའ་ཀླས་པའི་འགྲོ་བ་ཀུན་གྱི་རྒྱུད་ལ་གཉུག་མ་ལྷན་
ཅིག་སྐྱེས་པའི་ཡེ་ཤེས་མངོན་དུ་བྱེད་པའི་རྒྱུར་གྱུར་ཅིག། །།



༄༅། །རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་ཏེ་ལོ་ཤེས་རབ་
བཟང་པོའི་རྣམ་ཐར་ཟབ་གསལ་རིན་ཆེན་གཏེར་མཛོད་
སྐལ་བཟང་ཡིད་འཕྲོག་ཅེས་བྱ་བ་བཞུགས་སོ།།
མས་
ན་མོ་གུ་རུ་ཤྲཱི་ཙཀྲ་སཾ་བ་ར་ཌཱ་ཀི་ནཱི་མ་ཧཱ་མུ་དྲ་ཨ་མ་ན་སི་ཀ་ར་
ཡེ། དུས་གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་
ཕྲིན་ལས་མཁྱེན་བརྩེ་ནུས་མཐུ་མ་ལུས་པ་གཅིག་ཏུ་བསྡུས་ནས་སྐྱེ་དགུ་
ཡོངས་ཀྱི་དཔལ་དུ་ཤར་བ། མཚན་ཐོས་ཏེ་བཅོས་མིན་གྱི་དད་པས་རྩེ་
གཅིག་ཏུ་གསོལ་བ་བཏབ་པས་མཆོག་དང་ཐུན་མོང་གི་དངོས་གྲུབ་མ་
ལུས་པ་བདེ་བླག་ཏུ་སྩོལ་བར་མཛད་པའི་བདག་ཉིད་རྒྱལ་བ་རྡོ་རྗེ་འཆང་
གི་སྤྲུལ་སྐུ་མཆོག་ཏུ་གྱུར་པ། བསྟན་པ་རིན་པོ་ཆེའི་མངའ་བདག་རྗེ་
བཙུན་ཏེ་ལོ་པྲཛྙཱ་བྷ་དྲའི་ཞབས་ཀྱི་པདྨོ་དྲི་མ་མེད་པ་ལ་སྐྱེ་བ་ཀུན་ཏུ་སྒོ་
གསུམ་གུས་པས་ཕྱག་འཚལ་ཞིང་སྐྱབས་སུ་མཆིའོ། །མཆོག་དང་ཐུན་
མོང་དངོས་གྲུབ་མ་ལུས་བརྙེས་ཤིང་གྲུབ་པའི་དབང་ཕྱུག་མགོན་ཁྱོད་
ལྷར་བཅས་འཇིག་རྟེན་གྱི། །ཚངས་དང་ཁྱབ་འཇུག་དབང་པོས་ཉེར་
བཏུད་བསོད་ནམས་ཡེ་ཤེས་ཚོགས་གཉིས་ཟུང་འབྲེལ་དཔལ་དང་ལྡན་



པའི་ཞབས། །སྤྲུལ་སྒྱུར་བཀོད་པ་ངོ་མཚར་ཆོ་འཕྲུལ་བསམ་ཡས་རབ་
ཏུ་སྟོན་པའི་ཧེ་རུ་ཀ་དཔལ་བཅོམ་ལྡན་འདས། །བདེ་ཆེན་ངོ་བོ་ཉིད་
ཆོས་ལོངས་སྤྱོད་རྫོགས་སྤྲུལ་སྐུ་བཞིའི་བདག་ཉིད་རྣམ་འདྲེན་ཟླ་མེད་
ཁྱོད་ལ་འདུད། །ཁྱོད་ནི་མཐའ་ཡས་མཁའ་ཁྱབ་དཔའ་བོ་དཔའ་མོའི་
ཚོགས་ཀྱི་རྗེ་བོ་ཆེ་མཆོག་རྒྱལ་བ་ཀུན་གྱི་ཡབ། །བསྟན་པའི་ཡང་རྩེ་
སྒྲུབ་བརྒྱུད་བསྟན་པ་རབ་ཟབ་རྡོ་རྗེ་ཐེག་པའི་བཀའ་བབ་རྣམ་བཞིའི་
མངའ་བདག་མཆོག །བདག་ནི་མི་ཕྱེད་དད་པའི་ཤུགས་ཀྱིས་ཡིད་ལ་
མི་བྱེད་ལྷན་ཅིག་སྐྱེས་པ་གཉུག་མའི་གར་མཆོད་འབུལ། །དེང་ནས་
བཟུང་སྟེ་རྣམ་མཁྱེན་མ་ཐོབ་བར་དུ་མགོན་པོ་ཁྱེད་ཀྱི་ཐུགས་མཆོག་བརྩེ་
བས་བསྐྱང་དུ་གསོལ། །རྡོ་རྗེ་འཆང་དབང་བྲམ་ཟེའི་གཟུགས་སུ་
སྤྲུལ། །ཇི་ལྟ་ཇི་སྙེད་མཁྱེན་པའི་དཔལ་གྱིས་བརྗིད། །ལུང་རྟོགས་
བསྟན་པའི་སྒྲོན་མེ་ཏེ་ལོ་རྗེ། །ཤེས་རབ་བཟང་པོའི་ཞབས་ལ་གུས་པས་
འདུད། །འཁོར་འདས་བདག་པོ་རྗེ་བཙུན་ཏེ་ལོ་པ། །བདེ་ཆེན་སྤྲོས་
བྲལ་དབྱིངས་ལས་མ་གཡོས་པར། །བསམ་ཡས་སྐུ་ཡི་བཀོད་པས་ལྷ་
ཚོགས་རྣམས། །མང་དུ་སྤྲུལ་མཛད་བདེ་མཆོག་འཁོར་ལོ་དངོས། །
དྲི་མེད་སྟོང་གསལ་ཆོས་དབྱིངས་ནམ་མཁའ་ལ། །ཡིད་འཕྲོག་འཇའ་
ཚོན་འགག་མེད་གཟུགས་སྐུར་སྤྲུལ། །མཐའ་ཡས་གདུལ་བྱ་དབང་དུ་



-
-
--
་་་
，
སྡུད་ལ་མཁས། །བཀའ་དྲིན་མཉམ་མེད་ཏེ་ལོ་རྗེ་ལ་བསྟོད། །མཚན་
དཔེ་རབ་འབར་སྐུ་ཡི་འོད་སྟོང་གིས། །འགྲོ་ཀུན་བློ་ཡི་མ་རིག་མུན་པ་
སེལ། །སྣང་མཆེད་འོད་གསལ་ཐར་པའི་ལམ་སྟོན་པའི། །རྗེ་བཙུན་
བླ་མ་ཏེ་ལོའི་སྐུ་ལ་བསྟོད། །ཚངས་དབྱངས་དྲུག་ཅུ་གསུང་གི་བདུད་རྩི་
ཉིད། །གྲངས་མེད་སྐལ་བཟང་གདུལ་བྱའི་ཡིད་ལ་འབབ། །བདེན་
གཉིས་ཟུང་འབྲེལ་བློ་གྲོས་རྒྱས་མཛད་པའི། །རྗེ་བཙུན་བླ་མ་ཏེ་ལོའི་
གསུང་ལ་བསྟོད། །ལྷན་སྐྱེས་ཡེ་ཤེས་རང་བྱུང་སྙིང་པོའི་འགྲོས། །
རང་ཤར་རང་གྲོལ་གཉིས་འཛིན་བག་ཆགས་སངས། །མ་འདྲེས་
ཡོངས་རྫོགས་མཁྱེན་གཉིས་ཡོན་ཏན་རྒྱས། །རྗེ་བཙུན་བླ་མ་ཏི་ལོའི་
ཐུགས་ལ་བསྟོད། །ཡེ་ཤེས་ལྔ་ལྡན་སྟོབས་བཅུ་མི་འཇིགས་བཞི། །མ་
འདྲེས་བཅོ་བརྒྱད་རྒྱལ་བའི་ཁྱད་ཆོས་སོགས། །ཚད་མེད་ཡོན་ཏན་
མཆོག་གི་གཏེར་འཆང་བ། །རྗེ་བཙུན་ཏེ་ལོའི་ཡོན་ཏན་ཉིད་ལ་
བསྟོད། །སྤྲུལ་གཞི་གཅིག་གིས་སྤྲུལ་པ་གྲངས་མེད་འགྱེད། །ཞིང་
ཁམས་མཐའ་དག་ཁྱོད་ཀྱི་སྤྲུལ་པས་ཁྱབ། །སྣ་ཚོགས་མཛད་ཕྲིན་
བསམ་ཡས་དཔག་མེད་སྟེར། །རྗེ་བཙུན་ཏེ་ལོའི་ཕྲིན་ལས་དག་ལ་
བསྟོད། །ཚངས་ཆེན་གྲུབ་མཆོག་ཏེ་ལོ་འགྲོ་བའི་མགོན། །དེང་ནས་
བཟུང་སྟེ་ཚེ་རབས་ཐམས་ཅད་དུ། །བདག་ནི་ཁྱེད་ཀྱི་ཞབས་རྡུལ་སྤྱི་
--
-
-



བོས་ལེན། །གོ་འཕང་མཆོག་གི་དངོས་གྲུབ་བདག་ལ་སྦྱིན། །ཁྱེད་ཀྱི་
ཕྱི་ནང་གསང་བའི་རྣམ་ཐར་ལ། །ཚུལ་བཞིན་ལེགས་པར་སློབ་པའི་
བསམ་སྦྱོར་གྱིས། །དང་བའི་ཡིད་ནི་ཆེས་ཆེར་དྲངས་ཏེ་ཕྲོགས།
ལྷག་བསམ་དག་པས་རྣམ་ཐར་རྩོམ་པ་ལ། །ཞིང་སྐྱེས་སྔགས་སྐྱེས་
རང་བཞིན་ལྷན་སྐྱེས་ཀྱི། །ཆོས་བདག་མཁའ་འགྲོའི་ལྷ་ཚོགས་མ་ལུས་
པས། །བུ་གཅིག་པོ་ལ་བྱམས་པའི་མ་བཞིན་དུ། །བདག་ལ་ཐུགས་
མཆོག་ལྷག་པར་བརྩེ་བ་ཡིས། །ལུས་དང་གྲིབ་ལྟར་འབྲལ་མེད་རྗེས་
བཟུང་ནས། །མཆོག་དང་ཐུན་མོང་དངོས་གྲུབ་ཀུན་སྩོལ་ཅིང་། །
བགེགས་ཀྱི་ཉེར་འཚེ་བར་ཆད་ཞི་བ་དང༌། །བཀའ་བརྒྱུད་རྣམ་ཐར་
འབྱོང་བའི་ཕྲིན་ལས་མཛོད། །ལུང་རྟོགས་བསྟན་པ་འཛིན་པའི་སྐྱེས་བུ་
ལ། །བར་དུ་གཅོད་པའི་དགྲ་དང་བགེགས་ཀྱི་ཚོགས། །ཐམས་ཅད་
རྡུལ་ཕྲན་བཞིན་དུ་འཇོམས་མཛད་པའི། །དཔལ་ཆེན་མ་ཧཱ་ཀཱ་ལ་ཕྱག་
བཞི་པ། །བདེ་སྟེར་ཡུམ་མཆོག་དགའ་བྱེད་དབང་ཕྱུག་མ། །ཕོ་ཉ་
ནག་པོ་སྟོང་དང་ཤ་ཟ་འབུམ། །མ་མོ་བྱེ་བ་གནོད་སྦྱིན་ཁྲི་ལ་
སོགས། །བསྟན་སྲུང་དམ་ཅན་རྒྱ་མཚོའི་ལྷ་ཚོགས་ཀྱིས། །དོན་
གཉིས་ལྷུན་གྲུབ་འབྱུང་བའི་ལས་མཛོད་ཅིག །ཨེ་མ་ཧོ༔ འདི་ལྟར་
བདག་གིས་རྗེ་བཙུན་ཏེ་ལོ་ཉིད་ལ་རྩེ་གཅིག་གསོལ་བ་བཏབ། རྣམ་ཐར་



ཕྱི་མོ་བརྒྱད་ཙམ་ལ་བལྟས། བཀའ་བརྒྱུད་ཀྱི་ཆོས་འབྱུང་འགའ་ཟུང་
ལ་ཡིད་ཆེས་བྱས། ཐོས་བསམ་སྒོམ་གསུམ་གྱི་ཤེས་རབ་ཀྱིས་དཔྱད་
ཅིང་བསྟན་ལ་ཕབ་པས། བླ་མ་དམ་པའི་རྐྱེན་གྱིས་ཟིན་ནས། རྒྱུ་ལམ་
དུ་བྱེད་པ་ཕ་རོལ་ཏུ་ཕྱིན་པའི་ཐེག་པའི་ལམ་ཉམས་སུ་བླངས་
པས། བྱམས་སྙིང་རྗེས་ཡིད་རབ་ཏུ་ཕྲོགས་ནས་འཁོར་བ་ན་འཁྱམས་
པའི་དྲིན་ཅན་ཕ་མ་རྣམས་ལ། ཕན་འདོགས་པའི་མཆོག་སངས་རྒྱས་
ཐོབ་འདོད་ཀྱི་བློ་བཅོས་མ་མ་ཡིན་པ་ཞིག་སྐྱེ་བ་འདུག སངས་རྒྱས་ཀྱི་
གོ་འཕང་ཚེ་གཅིག་ལུས་གཅིག་ལ་སྟེར་བའི་ཉེ་ལམ་བླ་མའི་མོས་གུས་
ཁོ་ན་ལ་རགས་ལས་འདུག མོས་གུས་གཤའ་མ་སྐྱེ་བ་ལ་བླ་མའི་ཡོན་
ཏན་མཐོང་དགོས་པ་འདུག དེ་མཐོང་བ་ལ་བླ་མའི་རྣམ་ཐར་མཐོང་
དགོས་པ་འདུག་པས། རྒྱུ་དེས་ན་རྗེ་བཙུན་བླ་མ་ཏེ་ལོ་པའི་རྣམ་ཐར་
ཟུར་ཙམ་ཞིག་བཤད་པར་བྱའོ། །འདི་ལ་བཞི། མ་རྟོགས་པ་
དང༌། ལོག་པར་རྟོག་པ་དང༌། ཕྱོགས་ཙམ་རྟོགས་པ་སྟེ། ཐེ་ཚོམ་
དང་ལོག་ལྟས་རྒྱུད་གང་བའི་གདུལ་བྱ་དམན་པ་རྣམས་ཀྱི་ངོར། བྲམ་
ཟེ་རང་འགའ་བའི་ཚུལ་བཟུང་བ་ཕྱིའི་རྣམ་ཐར། ཐུན་མོང་གི་དད་པའི་
དད་པ། འདོད་པའི་དད་པ། ཡིད་ཆེས་པའི་དད་པ་གསུམ་ཡོད་པའི་
གདུལ་བྱའི་ངོར། བདེ་མཆོག་གི་སྤྲུལ་པར་ཞལ་གྱིས་བཞེས་པ་ནང་གི་
པས་མནལ་



་་་
རྣམ་ཐར། ཐུན་མོང་མ་ཡིན་པའི་དད་པ་གསུམ་གྱི་ཡོན་ཏན་དང་ལྡན་
པའི་དག་པའི་སྣང་བ་ཆེས་ཆེར་ཡོད་པའི་ངོར། བདེ་མཆོག་དངོས་སུ་
ཞལ་གྱིས་བཞེས་པ་གསང་བའི་རྣམ་ཐར། རིན་པོ་ཆེ་ལྟ་བུའི་གང་ཟག་
བསོད་ནམས་དང་ཡེ་ཤེས་ཀྱི་ཚོགས་གཉིས་ཟུང་དུ་འབྲེལ་བའི་སྐལ་པ་
མཆོག་ཏུ་གྱུར་པའི་ངོར། དུས་གསུམ་སངས་རྒྱས་ཀུན་གྱི་ངོ་བོར་ཞལ་
གྱིས་བཞེས་པ་དེ་ཁོ་ན་ཉིད་ཀྱི་རྣམ་ཐར་རོ། །དང་པོ་ཕྱིའི་རྣམ་ཐར་ལ་
དོན་ལྔ། ངོ་མཚར་མཆོག་ཏུ་གྱུར་པ་བསམ་གྱིས་མི་ཁྱབ་པའི་སྒོ་ནས་
སྐུ་བལྟམས་པའི་ཚུལ། ཆོས་བདག་ཡེ་ཤེས་མཁའ་འགྲོའི་ཕྱག་ནས་
རང་གི་དམ་ཆོས་སྙན་བརྒྱུད་ནོར་བུ་སྐོར་གསུམ་ཨུ་རྒྱན་ནས་གདན་
འདྲེན་པ་ལ་བསྐུལ་བའི་ཚུལ། ལྟ་སྟངས་གསུམ་གྱིས་ལོངས་སྐུ་དམ་
ཚིག་གི་མཁའ་འགྲོ་དང༌། སྤྲུལ་སྐུ་ལས་ཀྱི་མཁའ་འགྲོ་ཟིལ་གྱིས་
མནན་པའི་ཚུལ། ཆོས་སྐུ་ཡེ་ཤེས་ཀྱི་མཁའ་འགྲོ་དང་སྤངས་རྟོགས་
དབྱེར་མེད་པའི་ཚུགས་ཐུབ་ཏུ་བཞུགས་པ་ལ་འཁོར་ཡིད་མ་རངས་པ་ལ་
ཡབ་ཏུ་མངའ་གསོལ་བའི་ཚུལ། ལུས་མེད་མཁའ་འགྲོའི་སྙན་བརྒྱུད་
ཀྱི་ཆ་ལག་ཆོས་སྐོར་དགུ་དམ་ཆོས་བདག་པོ་ལ་ཕུལ་བའི་ཚུལ་ལོ། །
དང་པོ་ནི། མ་རྟོགས་པ་ཕྱི་ནང་གི་གྲུབ་མཐའི་རྣམ་དབྱེ་གང་ཡང་མི་
ཤེས་པ་སྐྱེ་བོ་ཐ་མལ་པ་རྣམས་དང་། ལོག་པར་རྟོག་པ་ཕྱི་རོལ་མུ་
-
-
-
-



སྟེགས་པའི་གྲུབ་མཐའ་འཛིན་མཁན་རྣམས་དང༌། ཕྱོགས་ཙམ་རྟོགས་
པ་ཉན་ཐོས་དང་རང་སངས་རྒྱས་དང༌། འཁོར་ལོ་སྡོམ་པའི་སྤྲུལ་པ་
ཡིན་ནམ་མིན་ནམ། ཕལ་ཆེར་མིན་ཡོང་སྙམ་པའི་ཐེ་ཚོམ་དང་ལྡན་པ་
རྣམས་དང་། སྤྲུལ་པའི་སྐུ་ལ་ཟོག་པོར་མཐོང་བའི་ལོག་ལྟ་མཁན་
རྣམས་ཀྱི་ངོར། རྡོ་རྗེ་རྣལ་འབྱོར་མའི་སློབ་མའི་ཚུལ་བསྟན་པ་རྡོ་རྗེ་
འཆང་གི་མཆོག་གི་སྤྲུལ་སྐུ་ཏི་ལོ་ཤེས་རབ་བཟང་པོ་ནི། རྡོ་རྗེ་འཆང་
གིས་སྙིང་པོ་དོན་གྱི་བསྟན་པ་འདི་མི་ཡུལ་དུ་དར་ཞིང་རྒྱས་པར་བྱ་བའི་
ཕྱིར། སྤྱིར་མི་མཇེད་འཇིག་རྟེན་ཛམྦུའི་གླིང༌། ཁྱད་པར་རྒྱ་གར་
འཕགས་པའི་ཡུལ་གྱི་ཤར་ཕྱོགས་བངྒ་ལར། གྲོང་ཁྱེར་ཆེན་པོ་ཛ་གོ་
ཞེས་བྱ་བའི་ཡུལ། རིན་པོ་ཆེའི་འབྱུང་གནས་ལྟར་གྲུབ་པའི་སྐྱེ་བོ་དུ་
མའི་འབྱུང་ཁུངས་སུ་གྱུར་པ། སྟོན་ཀའི་དུས་ལྟར་ལེགས་པར་སྤྱོད་
པ། དྲི་མ་མེད་ཅིང་ཤིན་ཏུ་རྒྱ་ཆེ་བའི་རིགས་ཀྱི་སྐར་ཚོགས་ཀྱི་ནང་ནས་
ཟླ་བ་དང་མཚུངས་པ། ཀུན་ནས་ཀུན་ཏུ་གཙང་བའི་ཡིད་དང་ལྡན་
པ། མང་དུ་ཐོས་པ་དང༌། རབ་ཏུ་དུལ་བ། ཡིད་གཞུངས་
པ། བཟོད་པ་དང་དེས་པ་ལ་སོགས་པའི་ཡོན་ཏན་གྱི་ནོར་བུ་མཐའ་
ཡས་པའི་གཏེར་ཆེན་པོར་གྱུར་པ། རིག་བྱེད་ཀྱི་མཐའ་དང་མངོན་
འབྱུང་བའི་གཏམ་ཡང་དག་པར་རྟོགས་པ། ཡབ་བྲམ་ཟེ་ཆེན་པོ་ཆེ་བའི་



བདག་ཉིད་ཅན་རབ་ཏུ་གསལ་བ་ཞེས་བྱ་བ་བྱུང་བར་གྱུར་ཏོ། །དེའི་
བཙུན་མོ་ཡང་དད་བརྩོན་ཤེས་རབ་སྙིང་རྗེར་ལྡན་པ། ཆུ་འཛིན་པའི་རྒྱུ་
བ་རྣམ་པར་ཆད་པའི་རབ་ཏུ་རྒྱས་པའི་རི་བོང་ཅན་གྱི་དཀྱིལ་འཁོར་དང་
རྗེས་སུ་མཐུན་པའི་གདོང་དང་ལྡན་པ། སྔོ་ཞིང་དཀར་བའི་མདངས་
རབ་ཏུ་གསལ་བའི་གཟི་བརྗིད་ཀྱི་ཕུང་པོ་འབར་བའི་མཆོག་ཏུ་མཛེས་
པ། གཡུ་ལོའི་བཀོད་པ་དང་གཅེས་པའི་སྐྲ་ལོ་ཅན། མརྒད་བཅད་པ་
ལྟ་བུའི་སོ་ཕྲེང་དང་ལྡན་པ། འོ་མ་འཛིན་པའི་བྲང་འབུར་གྱི་དཀྱིལ་
འཁོར་ཉེ་བར་བརྒྱན་པ་སྟེ། མདོར་ན་ཡོན་ཏན་དུ་མ་དང་ལྡན་པའི་
བདག་ཉིད་ཡུམ་ལྷ་མོ་གསལ་བའི་སྒྲོན་མ་ཞེས་བྱའོ། །ཡབ་ཡུམ་དེ་
གཉིས་ལ་སྔོན་དུ་སྲས་མོའི་མཆོག་ལྷ་མོ་གསལ་ལྡན་མ་ཞེས་བྱ་བ་
འཁྲུངས་སོ། །དེ་ནས་ཡབ་ཡུམ་གཉིས་ལ་སྲས་པོ་མེད་པས་ཐུགས་
ཆད་དེ། བསྟན་པ་དང་སེམས་ཅན་ལ་ཕན་ཐོགས་པའི་བུ་གཅིག་ཡོད་ན་
བསམ་པའི་གདུང་སེམས་ཀྱིས། རྟེན་བྱིན་རླབས་ཅན་རྣམས་ལ་མཆོད་
པ་ཕུལ་ནས་གསོལ་བ་བཏབ། དཀོན་མཆོག་གསུམ་ལ་མི་ཕྱེད་པའི་
དད་པས་མཆོད་སྤྲིན་དཔག་ཏུ་མེད་པ་ཕུལ། ཡང་དག་པའི་བསྟོད་པས་
བསྟོད་ནས། བསམ་པ་བྱང་ཆུབ་ཀྱི་མཆོག་ཏུ་ཐུགས་བསྐྱེད། ཡབ་
ཡུམ་གཉིས་ཀྱི་ཐུགས་ལ་སྤྲུལ་སྐུར་གྱུར་པའི་སྲས་གཅིག་བསྐྱེད་
，



ལ། སངས་རྒྱས་ཀྱི་བསྟན་པ་དར་ཞིང་རྒྱས་པའི་སྒོ་ནས་འགྲོ་བ་
སེམས་ཅན་གྱི་དོན་ཚད་མེད་པ་འགྲུབ་པར་བྱ་སྙམ་པའི་ཐུགས་ཀྱི་འདུན་
པ་ཡང་ཡང་བཏང་ཞིང་། བདེན་ཚིག་གི་དམོད་པ་གྲུབ་པའི་དྲང་སྲོང་
མང་དུ་བསགས། ཆོས་སྟོན་གྱ་ནོམ་པ་དྲངས་ཏེ། སྨོན་ལམ་མང་དུ་
བཏབ་པས། དུས་རེ་ཞིག་ན་ཡུམ་གྱི་ལྟོ་བར་སྲིད་ཅིག་ཆགས་པར་གྱུར་
ཏོ། །དེའི་ཚེ་ས་ཆེན་པོ་འདི་ཡང་རྣམ་པ་དྲུག་ཏུ་གཡོས། འོད་རབ་ཏུ་
འཚེར་བ་ལ་སོགས་པའི་ཕུན་སུམ་ཚོགས་པའི་ལྟས་མང་དུ་ཤར། སྤྲུལ་
པའི་སྐུ་དེ་ཡུམ་གྱི་ལྷུམས་སུ་ཞུགས་མན་སྐུ་ལུས་ཡང་བ་དང་། བདེ་བ་
དང༌། ཟོ་བཟང་ཞིང་བཀྲག་མདངས་ཀྱི་དཀྱིལ་འཁོར་རྒྱས་པའི་ངང་
ནས། ཚངས་པའི་དབྱངས་ལ་འགྲན་པའི་གླུའི་རིག་བྱེད་མང་དུ་བསྒྱུར་
བ་ལ་སྤྲོ་ཞིང་། ཐུགས་ལ་བདེ་གསལ་མི་རྟོག་པའི་ཏིང་ངེ་འཛིན་གསུམ་
རྩོལ་མེད་དུ་སྐྱེས་ཚེ། དཀོན་མཆོག་གསུམ་ལ་མི་ཕྱེད་པའི་དད་པ་
ཐོབ། རྣལ་འོད་གསལ་དུ་ཆུད་པའི་ངང་ནས། སྲིད་རྩེ་ནས་མནར་མེད་
ཀྱི་བར་གྱི་འཇིག་རྟེན་ཀུན་འོད་དཀར་པོ་རབ་ཏུ་གསལ་བས་ཀུན་ཁྱབ་
པར་བྱས་སོ། །དེའི་ཚེ་ད་ལན་གྱི་སྲིད་འདི་སྤྲུལ་པའི་སྐུ་ཞིག་འབྱོན་པར་
ཡིན་ནམ་སྙམ། སྤྲོ་ཉམས་ཀྱི་དཔལ་ལ་ལོངས་སྤྱོད་པའི་སྣང་བས་དུས་
འདས་སོ། །སྤྲུལ་པའི་སྐུ་དེ་ཉིད་ཟླ་བ་བཅུ་གསུམ་ཡུམ་གྱི་ལྷུམས་སུ་



བཞུགས་ནས། དེ་ཉིད་ས་ཕོ་བྱི་བའི་ལོ་གསར་རྒྱལ་གྱི་ཟླ་བའི་ཚེས་
གཉིས་ཀྱི་ཐོ་རངས་ཀྱི་ཆ་ལ་སྐུ་འཁྲུངས་ཏེ། དེའང་བཅུ་གསུམ་རྡོ་རྗེ་
འཛིན་པའི་གནས་ནས་བྱོན་པ་ཡིན་ཞེས་པའི་བརྡ་རུ་དགོངས། ངོ་
མཚར་མཆོག་ཏུ་གྱུར་པའི་ལྟས་འབུར་དུ་དོད་པ་ལ། མིའི་འཇིག་རྟེན་
ནས་འོག་མིན་མན་ཆོད་ཀྱི་ས་ཐམས་ཅད་རབ་ཏུ་གཡོས། འཇིག་རྟེན་
ཀུན་ཏུ་མེ་ཏོག་གི་ཆར་བབ། སྟེང་གི་ནམ་མཁའ་ལ་འཇའ་འོད་ཀྱི་གུར་
ཕུབ། གདུགས་དང་། རྒྱལ་མཚན། བ་དན་ལ་སོགས་པ་མདུན་གྱི་
ནམ་མཁའ་ལ་མངོན་སུམ་དུ་ཕྱར་བ་སྐྱེ་བོ་ཕལ་གྱི་མིག་ཡུལ་དུ་གྱུར་པས་
ངོ་མཚར་བའི་སྤྲོ་བ་འཕེལ་ཞིང་། འཇིག་རྟེན་གྱི་ཁམས་ཐམས་ཅད་འོད་
རབ་ཏུ་དཀར་བས་ཡོངས་སུ་ཁྱབ་པའི་ཚེ། སྤྲུལ་སྐུ་དེའི་མཚན་ཡང་
གསལ་བའི་འོད་དུ་བྱས་སོ། །དེ་ནས་ཧ་ཅང་མི་རིང་བའི་དུས་ཀྱི་ཚེ་རི་
བོ་ཆེན་པོ་ལ་གནས་པའི་བྲམ་ཟེའི་སློབ་མ་མང་པོ་དང་ལྡན་པ། མཚན་
ལྟས་བརྟག་པའི་གཙུག་ལག་གི་དེ་ཁོ་ན་ཉིད་རྒྱ་མཚོའི་ཕ་རོལ་ཏུ་སོན་
པའི་བྲམ་ཟེ་ལེགས་སྦྱིན་དམ་པ་དེ་ཉིད། དད་པའི་སྣང་བ་ཆེན་པོས་
བསྐུལ་ཏེ་མི་དབང་བྲམ་ཟེ་ཆེན་པོ་རབ་ཏུ་གསལ་བའི་ཕོ་བྲང་དུ་སྤྱན་
དྲངས་སོ། །ལྷའི་གོས་དུ་མས་གཡོགས་པ། རིན་པོ་ཆེའི་ཁྲི་མཆོག་
ཡངས་ཤིང་མཛེས་པ་ལ་སྒེག་པ་དང་བཅས་པའི་ཕྱེད་དཀྱིལ་དུ་གནས་པ་



དེ་ཉིད་ཀྱིས། ཡེ་ཤེས་མཁའ་འགྲོ་གསལ་ལྡན་མའི་པང་གི་ཁྱེའུ་གསལ་
བའི་འོད་ལ་རྩེ་གཅིག་ཏུ་མཚན་ལྟས་བརྟག་པའི་བསམ་བརྗོད་བཟང་པོ་
ལ་ཞུགས་སོ། །ཡུན་རིང་བརྟགས་ཀྱང་མཐའ་གཅིག་ཏུ་ངེས་པར་མ་
ནུས་པར་རེ་ཞིག་ལུང་སྟོན་པའི་སྤོབས་པ་ཉམས་ཚེ་བྲམ་ཟེས་སྨྲས་
པ། ཨེ་མ་བརྟག་པའི་གཙུག་ལག་གི །བདག་ནི་པ་རོལ་ཕྱིན་པ་
ཞེས། །བརྗོད་པ་དོན་མེད་དུ་བྱེད་པའི། །བརྟག་པར་བྱ་བ་དེ་འདིར་
བྱུང༌། །འདི་འདྲའི་བརྟག་བྱ་རྟོགས་པ་ཡི། །རིག་བྱེད་གསལ་བ་དང་
བྲལ་བ། །རིག་བྱེད་བདག་པོའི་རིག་བྱེད་ཀྱང༌། །རིག་བྱེད་མིན་པར་
རིག་བྱེད་སྨྲ། །ཨེ་མ་རབ་ཏུ་མཁས་ཤིང་གསལ། །མཁས་པའི་སློབ་
མ་རྣམ་རྒྱས་པ། །རབ་གསལ་དཔལ་དང་ལྡན་པ་ལ། །བདག་གིས་ད་
ནི་ཅི་ཞིག་སྨྲ། །ཞེས་བྲམ་ཟེ་ལེགས་སྦྱིན་དེ་ཉིད་ཅི་ཡང་མི་སྨྲ་བར་གྱུར་
ཏོ། །བྲམ་ཟེ་ཆེན་པོ་རབ་ཏུ་གསལ་བ་ཡང་ཡིད་ལ་ཐེ་ཚོམ་གྱི་དོགས་པ་
སྐྱེས་ཏེ། རིན་པོ་ཆེའི་ཁྲི་ལ་བག་ཕབ་ནས་གནས་པའི་གདོང་ཅུང་ཟད་
བསྐྱོད་དེ། ལེགས་སྦྱིན་ལ་སྨྲས་པ། ལེགས་སྦྱིན་ལེགས་པར་སྨྲ་ཁྱོད་
ཅི་ཕྱིར་འདིར། །མི་སྨྲ་བརྟུལ་ཞུགས་བླངས་པ་བཞིན་དུ་གྱུར། །གང་
ལ་སྡུག་བསྔལ་སྐྱེ་འགྱུར་སྡིག་པའི་མཚན། །མངོན་དུ་གྱུར་པ་གསང་
བས་བདེར་འགྱུར་རམ། །ཞེས་སྨྲས་སོ། །ལེགས་སྦྱིན་ཡང་། བྲམ་
བ་



ཟེ་ཆེན་པོ་རབ་ཏུ་གསལ་བ་ལ་གུས་པས་སྨྲས་པ། གང་ལ་སྨྲ་བྱའི་ཚུལ་
ངེས་པ། །མ་མཐོང་ཡི་གེ་གང་དག་གི །གང་ལ་གང་ཞིག་ཇི་ལྟར་
བརྗོད། །བརྗོད་དུ་མེད་པས་བདག་ཉམས་སོ། །དེ་ཕྱིར་བདག་ཉིད་ཁོ་
ན་ཡི། །ཉེས་པར་བཟོད་མཛོད་ཁྱེད་ཀྱི་ཐུགས། །གཞན་དུ་མངོན་པར་
དོགས་པ་ཡི། །གཡེང་བས་འཁྲུལ་བར་མི་རིགས་སོ། །ཞེས་སྨྲས་པ་
ལ། བྲམ་ཟེ་ཆེན་པོ་རབ་གསལ་གྱིས་སྨྲས་པ། ལེགས་སྦྱིན་ཁྱོད་ནི་
བརྟག་པའི་རིག་བྱེད་ཀྱི་མཐའ་ཁོང་དུ་ཆུད་པས་ཤིན་ཏུ་བློ་རྣོ་ཞིང་དབང་
པོ་གསལ་བ་ཡིན་ན། འདིར་རབ་ཏུ་རྨོངས་པར་གྱུར་པ་ལ་རྒྱུ་ཅི་འདྲ་
ཞིག་ཡོད། ཅེས་སྨྲས་པས། ལེགས་སྦྱིན་གྱིས། བྲམ་ཟེའི་གཙོ་བོ་
གཡོ་བའི་ཀློག །ཇི་ལྟར་ལག་པ་དག་གིས་བཟུང་། །འདི་ནི་ལྷ་ཀླུ་
གསང་སོགས་ཀྱི། །བདག་པོའི་མཚན་བརྒྱ་འབར་ཞིང་གསལ། །
སྐད་ཅིག་སྐད་ཅིག་ཁོ་ན་ལ། །བགྲང་དུ་མེད་པའི་འགྱུར་བ་སྟོན། །རྒྱུ་
དེ་བདག་གིས་སྨྲ་བ་ནི། །བློ་དང་ལྷན་ཅིག་ཉམས་པར་གྱུར། །ཨེ་མ་
སྲིད་གསུམ་སྣང་བྱེད་པ། །རྒྱལ་བ་སངས་རྒྱས་རྣམས་ཀྱི་མཚན། །
འདི་ལ་གསལ་བར་རྫོགས་པ་སྟེ། །རྒྱུ་དེས་བདག་བློ་ལྷག་པར་
རྨོངས། །ཨུ་དུམ་ཝཱ་ར་ལྟར་དཀོན་ཞིང་། །རྒྱལ་བ་ཤཱཀྱའི་ཏོག་ལས་
གཞན། །གཉིས་པ་སུ་ཞིག་འཕྲལ་དུ་འདིར། །འབྱུང་བར་འགྱུར་ཞེས་



-
-
བསྟན་བསམ་ཡང་། །སྟོན་ཟླ་རབ་རྒྱས་མཁར་ཤར་བ། །དྭངས་ཤིང་
མི་གཡོ་ཆུ་ཟླ་བཞིན། །བྲམ་ཟེའི་གཙོ་བོ་ཁྱོད་སྲས་ལ། །རྒྱལ་མཚན་
མངོན་པར་བཀྲ་བའི་རྒྱུ། །གང་གི་ཏོག་དང་ལྡན་བྱ་བ། །སྒྱུ་མ་གང་
གིས་རྣམ་བསླད་ཅིང༌། །སད་པའམ་ནི་གཉིད་པ་ཞེས། །བདག་གིས་
ཅུང་ཟད་མ་འཚལ་ཏོ། །འདི་ཞེས་ངེས་པ་མེད་ཀྱང་འདིར། །མཆོག་
གི་མཚན་བརྒྱ་བཀྲ་བའི་མཐུས། །ལེགས་པར་ཡོངས་སུ་སྐྱེད་བསྲིངས་
ན། །རང་གི་རང་བཞིན་གསལ་བར་འགྱུར། །བདག་གི་ནོངས་པ་འདི་
ཁྱོད་ཀྱིས། །ཉེ་བར་བཟོད་མཛོད་རྨོངས་པ་བདག །རི་བོ་རང་གི་བསྟི་
གནས་སུ། །ད་ནི་མྱུར་དུ་འགྲོ་བར་འདོད། །ཅེས་ཟེར་རོ། །དེ་ནས་
བྲམ་ཟེ་ལེགས་སྦྱིན་ལ་གྱ་ནོམ་པའི་བསྙེན་བཀུར་དག་གིས་ཚིམས་པར་
བྱས་ཤིང་། བྲམ་ཟེའི་གཙོ་བོ་སྲས་དང་བཅས་པ་ལ་གུས་པ་སྐྱེས་ནས་
སློབ་མའི་ཚོགས་དང་བཅས་པ་རང་གནས་སུ་སོང་ངོ༌། །མཚན་གྱི་བརྡ་
ཅུང་ཟད་དཀྲོལ་ན། སྤྲུལ་པའི་སྐུ་དེ་ཉིད་ཀྱི་མཚན་ལྟས་ལ། མི་ནས་
སངས་རྒྱས་ཀྱི་བར་གྱི་མཚན་ལྟས་སྣ་ཚོགས་བྱུང་བས། འདི་ཞེས་
གཅིག་ཏུ་ལུང་སྟོན་པའི་རྔོ་མ་ཐོགས་པར་མིའི་མཚན་ལྟས་ལ་ཡིད་གཏད་
དེ་རྩིས་བྱས་པས་ལྷ་འདྲ་བ་བྱུང༌། ལྷའི་མཚན་ལྟས་ཀྱི་རྩིས་བྱས་པས་
ཀླུ་འདྲ་བ་བྱུང༌། ཀླུའི་མཚན་ལྟས་ཀྱི་རྩིས་བྱས་པས་དྲི་ཟའི་མཚན་ལྟས་
-
-
，
-
-
-
-
-
ག་ས་མ་ཡ
་ས་པས་བས
མ་



བྱུང་། དྲི་ཟའི་མཚན་ལྟས་ཀྱི་རྩིས་བྱས་པས་སངས་རྒྱས་འདྲ་བ་བྱུང་
ནས། དེར་འཚོགས་པ་ཀུན་ངོ་མཚར་མཆོག་ཏུ་སྐྱེས་ཚེ། འདི་སྐད་
དུ། འདི་ནི་ལྷ་ཀླུ་གནོད་སྦྱིན་དང༌། །སངས་རྒྱས་གང་ཡིན་མ་འཚལ་
ཏེ། །སྐྱེས་བུ་ངོ་མཚར་ཅན་གྱི་མཆོག །འདི་ནི་ཤིན་ཏུ་ལེགས་པར་
སྐྱོངས། །ཞེས་ཟེར་ཞིང་། གོང་དུ་གསོལ་བའི་མཚན་དང་མཐུན་པར་
སྤྲུལ་སྐུ་དེ་ཉིད་ཀྱི་མཚན་ལ་བྲམ་ཟེ་གསལ་འོད་དུ་གསོལ་ནས་ཤིན་ཏུ་
གཅེས་པའི་ཕྱིར། ཕྱི་ནང་གི་རྒྱུ་འགྲུལ་བཅད་ནས། ཡབ་ཡུམ་གཉིས་
མ་གཏོགས་མི་སུ་དང་ཡང་མི་ཕྲད་པར་སྐྱེད་སྲིང་ཞིང་། ཙནྡན་གུར་
གུམ་ལ་སོགས་པའི་དྲི་བཟང་པོས་བྱུགས། བློ་རྣོ་བའི་ཆོ་ག་བྱས་ནས་
རིག་བྱེད་འདོན་པའི་མཆོད་གནས་དྲུང་དུ་བཞག ཟས་དཀར་གསུམ་
མངར་གསུམ་ལ་བརྟེན་ནས་སྐྱེད་བསྲིངས། བ་གླང་གི་ཤ་ལོ་ལྔ་སྤངས་
པས། གཞན་གྱི་ལོ་སྐྱེད་བས་སྲས་དེ་ཉིད་ཀྱི་ཟླ་སྐྱེད་ཆེ། གཞན་གྱི་ཟླ་
སྐྱེད་བས་སྲས་ཀྱི་ཞག་སྐྱེད་ཆེ་བ་ཞིག་བྱུང་ངོ༌། །གཉིས་པ་ཡེ་ཤེས་
མཁའ་འགྲོའི་ཕྱག་ནས་རང་གི་དམ་ཆོས་སྙན་བརྒྱུད་ནོར་བུ་སྐོར་གསུམ་
ཨུ་རྒྱན་ནས་གདན་དྲངས་པའི་ཚུལ་ནི། དུས་ནམ་ཞིག་གི་ཚེ་ཡབ་ཕྱིར་
བྱོན་ཤུལ་ཡུམ་གྱིས་སྐུ་རྒྱབ་ཉི་མ་ལ་གཏད་ནས་སྲས་འཚོ་ཞིང་། སྙན་
པའི་ཚིག་སྣ་ཚོགས་ཀྱིས་འབྲིད་ཅིང་ཡོད་པ་ལ། ཡུམ་རྡོ་རྗེ་རྣལ་འབྱོར་
-
-
-
-
-
-
-



+
-
-
-----
མས་སྲས་ཆོས་ལ་བསྐུལ་དུ་བྱོན་པ་ནི། སྲས་ཀྱི་སྟེང་དུ་འཇིགས་སུ་
རུང་བའི་གྲིབ་མ་ཞིག་བྱུང་བས། ཡུམ་གྱི་ཐུགས་བསམ་ལ་ཡབ་ཀྱིས་
སྒོ་བར་ནས་མི་ཤོར་སྙམ་ཕྱིར་གཟིགས་པ་ལ། བུད་མེད་རྒན་མོ་སྔར་
མ་མཐོང་བ་མི་སྡུག་པའི་མཚན་མ་སུམ་ཅུ་རྩ་གཉིས་དང་ལྡན་པ་ཞིག་
བར་སྣང་ན་འདུག་པ་གཟིགས་ཏེ། ཡུམ་ཤིན་ཏུ་སྐྲག་ནས་ཁྱོད་འདིར་
མ་འདུག་པར་སོང་བྱས་པས། མོ་ན་རེ། གཅེས་པར་བསྐྱངས་ཀྱང་མི་
འཆི་བའི། །ས་ཕྱོགས་དེ་ནི་ཡོད་མ་ཡིན། །ཟེར་བར། ཡུམ་གྱིས་འོ་
ན་ཇི་ལྟར་བྱ། །སྨྲས་པས། གཞོན་ནུ་མཛེས་པའི་མཚན་ལྡན་ལ།
དམ་ཆོས་བརྡ་སྐད་སྤྱད་ན་བདེ། །ཟེར་འཕྲལ་མཁའ་ལ་འཇའ་ཡལ་བ་
ལྟར་སོང་། དེ་ནས་ཡབ་བྱུང་བ་དང་གོང་གི་ལོ་རྒྱུས་རྣམས་བསྙད་ནས་
བུ་ལ་ངན་ལས་ཆེ་བྱས་པས། རྒན་མོ་དེ་ཡེ་ཤེས་མཁའ་འགྲོའི་རྣམ་
སྤྲུལ་ཡིན་ནམ་མི་ཤེས་པས་དེ་ལྟར་བྱ་གསུང༌། སྲས་ལ་ཀློག་
དང་། ཡིག་རྩིས། སྒྲ་དང་། བརྡའི་རིག་བྱེད་རྣམས་བསླབས་པས་
བརྡ་བསྟན་པ་ཙམ་གྱིས་ཕུལ་དུ་ཕྱིན་པ་མཁྱེན་ཏེ་ཡོན་ཏན་དུ་མའི་བདག་
ཉིད་ཅན་དུ་གྱུར་ཏོ། །དེ་ནས་ལོ་བརྒྱད་ལོན་ཚེ་དཔལ་ཕྱག་ན་རྡོ་རྗེའི་
ཞལ་གཟིགས་ནས་བྱིན་གྱིས་བརླབས་སོ། །ཡང་ལོ་བཅུ་གཉིས་ལོན་ཚེ་
རིག་བྱེད་སོགས་རིག་པའི་གནས་ལྔ་ལ་མཁྱེན་པ་རྒྱས་པ་ཞིག་



---
བྱུང༌། ལོ་བཅུ་དྲུག་ལོན་ཚེ་ལྗོངས་རྒྱུ་ཞིང་བྱོན་ཏེ་ཀི་རི་ལི་ཞེས་བྱ་བའི་
གནས་ཤིག་ཏུ་ཕེབས་པ་ལ། བདེ་མཆོག་ལྷ་ལྔའི་ཕྱི་དཀྱིལ་ནང་དཀྱིལ་
ཞལ་གཟིགས་ནསདབང་བསྐུར་བྱིན་གྱིས་བརླབས་ཏེ། ནུས་པ་མཆོག་
དང་ལྡན་པའི་གྲུབ་ཐོབ་ཏུ་གྱུར་ཏོ། །དགུང་ལོ་ཉི་ཤུ་ལོན་པའི་དུས་ཀྱི་
ཚེ། སྔར་གྱི་རྒན་མོ་མི་སྡུག་པའི་ལུས་ཅན་དེ་གཞུ་རྒྱུད་ཀྱིས་བཀུག་
པའི་གཞུ་ལྟར་རབ་ཏུ་སྒྱུར་བའི་ལུས་དང༌། ཙམ་པ་ཀའི་མེ་ཏོག་ལྟར་
དཀར་བའི་སྐྲ་ལོ་ཅན། རབ་ཏུ་འཁྱོགས་པའི་སོར་ཚིགས་ཀྱི་ཕྲེང་བ་དང་
ལྡན་པའི་སོར་མོ་ཅན། ལག་པ་གཡོན་པ་ཤིན་ཏུ་གནག་པའི་ཆུ་ཤིང་གི་
མཁར་བ་ལ་བརྟེན་ཅིང་། གཡས་པ་དགའ་བར་བྱེད་པའི་ཕྱག་རྒྱ་དཔྲལ་
བའི་ཐད་དུ་བཅིངས་ཤིང་གཟེངས་བསྟོད་དེ་ཡབ་ཡུམ་ལ་སྨྲས་
པ། ལྟོས་མེད་སཱ་ལའི་ནགས་གསེབ་ཏུ། །བྲམ་ཟེའི་ཁྱེའུ་གསལ་འོད་
ཐོང་། །ཡི་གེ་ལྟ་ཞིང་མ་ཧེ་སྐྱོངས། །མཁའ་འགྲོ་མ་ཡི་ལུང་བསྟན་
འབྱུང་། །ཞེས་དང༌། དམྱལ་དང་ཡི་དྭགས་གཤིན་རྗེའི་འཇིག་རྟེན་
དང༌། །མི་དང་ལྷ་མིན་ལྷར་བཅས་འཇིག་རྟེན་འདིར། །ཕར་ཆེར་བདེ་
བ་དམ་པའི་གོ་འཕང་ལས། །རྒྱབ་ཀྱིས་ཕྱོགས་ཏེ་རྣམ་པར་གཡོ་ལ་
བརྟེན། །རྙེད་དཀའ་མཐོང་དཀའ་བལྟ་བར་དཀའ་བའི་གསང་། །
གསང་བའི་སྙིང་པོ་བདུད་རྩི་དམ་པའི་བདེ། །ཁྱོད་སྲས་ལག་པའི་པད་
ས



རྩེར་རྣམ་གནས་ཏེ། །དེ་ཡང་རྐྱེན་གྱིས་རབ་གསལ་ངེས་པ་སྦྱིན། །
གང་དག་ཁྱིམ་གྱི་བདེ་བ་གློག་ལྟ་བུར། །རྣམ་གཡོའི་འབྱོར་པ་དག་ལ་
ཆགས་བཞིན་དུ། །གོ་འཕང་བླ་མེད་མངོན་དུ་མི་བྱེད་དེ། །ཧ་ཅང་
གཅེས་པར་འཛིན་བློ་ཉམས་པས་མིན། །འཚེ་མེད་དབེན་པའི་ནགས་
ཁྲོད་དགའ་ལྡན་སར། །ལྟོས་མེད་གཞོན་ནུ་མངོན་པར་གནས་བྱས་
ན། བརྗོད་མེད་ཡེ་ཤེས་རྨད་བྱུང་བདུད་རྩིའི་སྒོ། །གེགས་མེད་འདི་ལ་
མྱུར་དུ་གནང་བར་འགྱུར། །ཞེས་སྨྲས་ནས། སྐད་ཅིག་དེ་ཉིད་ལ་མི་
སྣང་བར་གྱུར་ཏོ། །དེ་ནས་ཡབ་ཀྱིས་སྲས་ལ་དེ་ལྟར་ནུས་སམ་བྱས་
པས་ནུས་གསུངས་སོ། །དེར་ནངས་པར་ཡབ་ཀྱིས་སྲས་དང་མ་ཧེ་
རྣམས་བསྡུས་ཏེ། སཱ་ལའི་ནགས་གསེབ་ཏུ་བསྐྱལ་བའི་ཚེ་སྲས་ཀྱིས་
མཧེ་རྣམས་གཟས་ལ་རྒྱབ། ཤིང་ལཀྵ་ལྗོན་པའི་བསིལ་གྲིབ་ལ་ཡི་གེ་
ལྟ་ཞིང་བཞུགས་པ་ལ། དེའི་ཚེ་སྲས་ཀྱིས་གནས་ལ་བསྟོད་པ། ལོ་
འབྲས་མེ་ཏོག་གསར་པ་གསར་པའི་དཔལ་གྱིས་མཛེས་པའི་ལྗོན་པ་ཁ་
ཅིག་གསེར་དང་དངུལ། །སྤྲུག་དང་མརྒད་རྡོ་ཡི་སྙིང་པོ་པདྨ་རཱ་ག་
ཨིནྡྲ་ནཱི་ལ་བི་ཊྛམྨ། །བསྡུས་པ་དང་ནི་སོ་སོའི་རང་བཞིན་སྤུ་སྡུག་སྙན་
པའི་སྒྲ་འབྱིན་བྱ་ཚོགས་བྱེ་བས་བསྙེན། །ར་བ་ཁང་ཆེན་གདུགས་དང་
བླ་བྲེ་རྒྱལ་མཚན་བ་དན་རྣམ་མང་སྤེལ་འདྲའི་བཀོད་པ་འབར། །དངུལ་



དང་མུ་ཏིག་ཕུང་པོ་ལྟར་དཀར་བའི། །གངས་རི་ཤེལ་གྱི་མཆོད་རྟེན་
མཐོ་བའི་རྩེར། །དུ་མའི་མདོག་ཅན་ཆུ་འཛིན་གདུགས་མཛེས་
དང་། གཡུ་རལ་ལྡན་པའི་ཤུགས་ཀྱིས་བརྗིད་པ་ཅན། །འོ་མ་ལྟ་བུར་
དཀར་དང་དེ་བཞིན་དུ། །མེ་འབར་ཀུ་ཤ་གསེར་ཞུན་ལྟར་མཛེས་
ཤིང༌། །བཻ་ཌཱུརྨ་ལྟར་སྔོ་ཞིང་དྭངས་པའི་མཚོ། །རྣམ་བཀྲ་པདྨོ་ཨུཏྤལ་
ཚོགས་ཀྱིས་མཛེས། །ལྷ་དང་དྲི་ཟ་གྲུབ་པའི་ན་ཆུང་དང༌། །མི་འམ་ཅི་
མོའི་ཚོགས་རྣམས་གླུ་ལེན་པའི། །དར་དིར་སྙན་པའི་སྒྲ་དང་ལྡན་པ་
ལ། །རི་དྭགས་ཁྱུ་མང་རྩེ་གཅིག་ཉན་པ་དང་། །ལི་ཤི་ལ་བ་ལི་དང་ཀ་
ཀོ་ལ། །སྣ་ཚོགས་དུ་མ་འཁྲུགས་ཤིང་དྲི་ངད་རྒྱས། །ཆུ་བོ་དལ་
འབབ་མཚེའུ་ལྟེང་ཀ་ལ། །ངང་ངུར་སྒྲ་སྙན་འབྱིན་པའི་ཁྱུ་མང་
འཁོར། །སྣ་ཚོགས་མེ་ཏོག་ཚལ་མཛེས་དྲི་ཞིམ་ལ། །བུང་བ་མྱོས་
པའི་ཁྱུ་ཡིས་གླུ་ལེན་ཞིང༌། །རྨ་བྱའི་མགྲིན་པ་ལྟ་བུའི་རྩྭས་ཁྱབ་
པའི། །ནེའུ་གསིང་མེ་ཏོག་རྣམ་པ་དུ་མས་བརྒྱན། །དེ་ལྟ་བུའི་ནགས་
ཁྲོད་ཡིད་དུ་འོང་བའི་གནས་དེར། དེའང་འདི་ལྟར་འཇིག་རྟེན་གྱི་ཐ་
སྙད་ཀྱི་གཞི་ནི། མིང་ཚིག་ཡི་གེ་སྟེ། དེ་ཡང་ལྷའི་ཡི་གེ་ནི་འདི་ལྟ་
བུའོ། །ལྷ་མ་ཡིན་གྱི་ཡི་གེ་ནི་འདི་ལྟ་བུའོ། །མི་འམ་ཅིའི་ཡི་གེ་ནི་འདི་
ལྟ་བུའོ། །གདེངས་ཅན་གྱི་ཡི་གེ་ནི་འདི་ལྟ་བུའོ། །མིའི་ཡི་གེ་ནི་འདི་



ལྟ་བུའོ། །དེ་དག་རེ་རེའི་བྱེ་བྲག་གི་ཡི་གེ་ཡང་འདི་དང་འདི་ལྟ་
བུའོ། །ཞེས་ཉེ་བར་སྦྱོར་བ་ལ་རྩེ་གཅིག་ཏུ་ཡོད་པ་དེའི་ཚེ། སྔར་གྱི་
རྒན་མོ་དེ་ལྷའི་རྒྱན་དང་ཆ་ལུགས་ཅན་གྱི་བུད་མེད་མཛེས་ཤིང་ཡིད་དུ་
འོང་བ་ཞིག་ཏུ་སྤྲུལ་ནས་སྲས་ཀྱི་སར་བྱུང་སྟེ། མོ་ན་རེ། སྲས་ལ་
ཁྱོད་ཀྱི་ཡུལ། ཕ་མ། སྲིང་མོ། ཁྱོད་རང་། ཤིང་འདི་རྣམས་ཀྱི་
མིང་ལ་ཅི་ཟེར། མ་ཧེ་བསྐྱངས་ནས་གང་བྱེད། ཡི་གེ་བལྟས་ཏེ་ཅི་
བྱེད་ཟེར་བའི་ལན་དུ། སྲས་ཀྱིས། ཡུལ་ནི་གྲོང་ཁྱེར་ཛ་གོ་ཡིན། །ཕ་
ནི་བྲམ་ཟེ་གསལ་བ་སྟེ། །མ་ནི་བྲམ་ཟེ་གསལ་ལྡན་མ། །སྲིང་མོ་བྲམ་
ཟེ་གསལ་སྒྲོན་ཡིན། །ང་རང་བྲམ་ཟེ་གསལ་འོད་ཡིན། །ཤིང་འདི་
ལཀའི་སྡོང་པོ་ཡིན། །མ་ཧེ་ནོར་ཕྱིར་སྐྱོང་བ་ཡིན། །ཡི་གེ་བསླབས་
ནས་དམ་ཆོས་བྱེད། །བྱས་པས། མོ་ན་རེ། སྔར་ཁྱོད་རང་གིས་ཁྱོད་
རང་ངོ་མ་ཤེས་པས་ལན། ད་དེ་ལྟར་ཡིན་ཡང་མིན། དེ་ལྟར་བྱས་
པས་ཀྱང་མི་ཡོང་ཟེར། འོ་ན་ཇི་ལྟར་ཡིན་ཇི་ལྟར་བྱ་གསུངས་
པས། རྗེ་བཙུན་མས་ཏི་ལོ་པ་ཨུ་རྒྱན་དུ་མཁའ་འགྲོའི་གསང་ཚིག་ལེན་
དུ་འབྱོན་པར་བསྐུལ་བའི་གསུང་བྱོན་པ་ནི། བུད་མེད་མཛེས་མ་དེ་ན་
རེ། ཡུལ་ནི་ནུབ་ཕྱོགས་ཨུ་རྒྱན་ཡིན། །ཕ་ནི་བདེ་མཆོག་འཁོར་ལོ་
ཡིན། །མ་ནི་རྡོ་རྗེ་རྣལ་འབྱོར་མ། །སྲིང་མོ་ང་ནི་བདེ་སྟེར་མ། །མིང་



པོ་པཉྩ་པ་ཎ་ཡིན། །བྱང་ཆུབ་ཤིང་གི་ནགས་ཚལ་དུ། །ཉམས་མྱོང་མ་
ཧེ་སྐྱོང་འདོད་ན། སྙན་བརྒྱུད་ཡི་གེ་མེད་པ་ནི། །དྲི་མེད་མཁའ་འགྲོ་
མ་ལ་ཡོད། །དེ་ཉིད་ལོངས་ལ་དོན་གཉིས་སྒྲུབས། །ཟེར་རོ། དེ་
ངས་མི་ལོན་བྱས་པས། དམ་ཚིག་ལུང་བསྟན་ཡོད་པའི་ཕྱིར། །གྲུབ་
ཐོབ་ཁྱོད་ཀྱིས་བླངས་ན་ལོན། །ཞེས་རིན་པོ་ཆེའི་ཟམ་པ། ཤེལ་གྱི་
སྐས། བཙའ་བྱི་གཟུངས་རྣམས་ཁྱེར་ལ་སོང་ཟེར་ནས་བུད་མེད་མཛེས་
མ་དེ་མི་སྣང་བར་སོང་ངོ༌། །དེ་ནས་སྲས་ཀྱིས་ཡུལ་དུ་མ་ཧེའི་ཁྱུ་
རྣམས་དང་ལྷན་ཅིག ཏེ་ན་ཏེ་ཏེ་ལོ། ལ་སོགས་པའི་རྡོ་རྗེའི་གླུ་ལེན་
ཞིང་བྱོན་པས། དེར་གནས་པ་རྣམས་ཀྱིས་ཀྱང་འདི་ནི་གླུའི་རིག་བྱེད་ལ་
མཁས་པའོ། །ཞེས་སྨྲས་ཤིང་། དེ་ཕྱིན་ཆད་ཏེ་ལོ་པ་ཞེས་མཚན་དུ་
གསོལ་བར་གྱུར་ཏོ། །བཀའ་བརྒྱུད་དགོངས་པ་ཐུན་མོང་མ་ཡིན་པའི་
མཚན་ཏིལླི་ཁོ་ནར་བཞེད། ཐུན་མོང་ལུགས་ལ་སྨད་ཚོང་མའི་ཁོལ་པོ་
མཛད་དེ། ཏིལ་རྡུང་མཛད་ནས་དངོས་གྲུབ་བརྙེས་པའི་ཚུལ་བསྟན་
པས་ན་ཏིལླི་ཞེས་མཚན་འབོད་པའང་ཡོད། དེ་ལྟར་མཚན་གསོལ་
ནའང་འགལ་བ་མེད་དོ། །ཨུ་རྒྱན་དུ་བསྐུལ་བའི་ལོ་རྒྱུས་རྣམས་ཡབ་
ཡུམ་གཉིས་ལ་རྒྱས་པར་བསྙད་པས། ཡབ་ཡུམ་གཉིས་དགྱེས་ནས་
སྔར་ཡང་རྒན་མོ་དེའི་ཁ་ལ་ཉན་པས་འཚོངས། མཁའ་འགྲོའི་ལུང་



བསྟན་ཡོད་ཟེར་བའང་བྱུང་འདུག་པས། ལུང་བསྟན་བཞིན་སོང་
གསུངས་གནང་བ་མཛད་པས། སྲས་ཀྱིས་རིན་པོ་ཆེའི་ཟམ་པ་ལ་
སོགས་རྫས་རྣམས་ཁྱེར་ཏེ་ཨུ་རྒྱན་དུ་བྱོན། དུག་མཚོའི་འོབས་ལ་རིན་
པོ་ཆེའི་ཟམ་པ་བཙུགས། ལྕགས་རི་རྡོ་རྗེའི་ར་བ་ལ་ཤེལ་གྱི་སྐས་
བཙུགས། སྒོ་རྣམས་བཙའ་བྱི་གཟུངས་ཀྱིས་ཕྱེས་ཏེ་བྱོན་པར་གྱུར་
ཏོ། །གསུམ་པ་ལྟ་སྟངས་གསུམ་གྱིས་ལོངས་སྐུ་དམ་ཚིག་མཁའ་འགྲོ་
དང༌། སྤྲུལ་སྐུ་ལས་ཀྱི་མཁའ་འགྲོ་ཟིལ་གྱིས་མནན་པའི་ཚུལ་ནི། རྗེ་
བཙུན་མས་དང་པོ་ནས་དམ་ཚིག་མཁའ་འགྲོ་ལ་གདམས་པ་
ལྟར། དམངས་དང་སྒོ་མའི་ཚུལ་དུ་ཡོད་པའི་ཟ་བྱེད་ལས་ཀྱི་མཁའ་
འགྲོ་མ་རྣམས་ཁྲོས་ནས། འཇིགས་པའི་གཟུགས་སྟོན། མི་སྙན་པའི་
སྒྲ་སྒྲོག་ཅིང་། ང་ནི་ཤ་ཟ་མཁའ་འགྲོ་མ། །ཤ་ལ་དགའ་ཞིང་ཁྲག་ལ་
རྔམ། །ཁྱོད་ཀྱི་ཤ་ཟ་ཁྲག་ལ་འཐུང་། །རུས་པ་ཐལ་བ་རྡུལ་དུ་རློག །
ཟེར་ནས་རུབ་བྱུང་བས། ཏེ་ལོས་སྐུ་ལྷའི་དཀྱིལ་འཁོར་གསལ་བཏབ་
ནས། སྐུ་མི་འཇིགས་པའི་ཕྱག་རྒྱ། གསུང་སྔགས་ཀྱི་དཀྱིལ་འཁོར་
གསལ་བཏབ་ནས་རྔམ་པའི་ང་རོ། ཐུགས་ཆོས་ཉིད་ཀྱི་དཀྱིལ་འཁོར་
གསལ་བཏབ་ནས་ཕ་རོལ་སྐྲག་པར་བྱེད་པའི་ལྟ་སྟངས་གསུམ་མཛད་
ནས། ཆེས་འཇིགས་མཁའ་འགྲོ་དུ་མས་ཀྱང་། །ང་ཡི་བ་སྤུའི་རྩེ་མ་



གམ། །ཞེས་གསུངས་ཤིང་མཁའ་འགྲོ་མ་རྣམས་ཟིལ་གྱིས་མནན་པ་
ཟ་བྱེད་ལས་ཀྱི་མཁའ་འགྲོ་མ་ཐམས་ཅད་འཇིགས་ཤིང་སྐྲག་
ནས་ྋརྒྱལ་ཏེ། ཁྲག་སྐྱུགས་ནས་ཐམས་ཅད་ཀྱོག་འགྱེལ་སོང་
ཚེ། སྤྲུལ་སྐུ་ཏི་ལོ་པ་ནང་དུ་འབྱོན་སྙམ་ཙ་ན། མཁའ་འགྲོ་མ་རྣམས་
བརྒྱ་བ་སངས་ནས་བཟོད་པར་གསོལ་བ་ནི། མར་མེ་ལ་ནི་སྦྲང་མ་
བན། །བདག་འཇོམས་སྒོ་མ་ག་ལ་ཡོང་། །བདག་ནི་དམངས་ལྟར་
--ཆུང་བས། །བློན་མོ་དག་ལ་མ་དྲིས་ན། །བདག་གི་ཤ་ཟ་ཁྲག་
ཟླ་བས། །དམ་པས་བདག་ལ་ཉེར་དགོངས་མཛོད། །ཟེར་ནས་
གཙཱ་བ་ཞུས་ཏེ། ལོངས་སྐུ་དམ་ཚིག་མཁའ་འགྲོ་ལ་དེ་ལྟར་བསྒྲོན་པ་
དམ་ཚིག་མཁའ་འགྲོ་རྣམས་ཀྱང་སྔར་ལྟར་འཇིགས་པའི་
གས་སྣ་ཚོགས་སྟོན་ཅིང་། མི་སྙན་པའི་སྒྲས། ང་ནི་འཇིག་རྟེན་
མའ་འགྲོ་མ། །ཤ་ལ་དགའ་ཞིང་ཁྲག་ལ་རྔམ། །ཟེར་ནས་རུབ་བྱུང་
བ། རྗེ་བཙུན་ཏེ་ལོས་གོང་ལྟར་ལྟ་སྟངས་གསུམ་མཛད་
པས། ཆེས་འཇིགས་མཁའ་འགྲོ་དུ་མས་ཀྱང་། །ང་ཡི་བ་སྤུའི་རྩེ་མ་
ག། །ཞེས་གསུངས་པས། ལོངས་སྐུ་དམ་ཚིག་གི་མཁའ་འགྲོ་
རྣཀྱང་། གོང་ལྟར་ཁྲག་སྐྱུགས་ཏེ་འགྱེལ་ནས་བརྒྱལ་བ་སངས་ཏེ་
༦ནས་བཟོད་པར་གསོལ་བ། མར་མེ་ལ་ནི་སྦྲང་མ་བཞིན།།
་་་
་་



བདག་འཇོམས་བློན་མོ་ག་ལ་མཆིས། །བདག་ནི་བློན་ལྟར་དབང་ཆུང་
བས། །རྒྱལ་མོ་དག་ལ་མ་དྲིས་ན། །བདག་གི་ཤ་ཟ་ཁྲག་འཐུང་
བས། དམ་པ་བདག་ལ་ཉེར་དགོངས་མཛོད། །ཟེར་གནང་བ་ཞུས་
ནས་ནང་དུ་སོང་སྟེ། རྗེ་བཙུན་མ་ལ་ཞུས་པས། ཆོས་སྐུ་ཡེ་ཤེས་
མཁའ་འགྲོའི་ཞལ་ནས། དེ་ཁྱེད་ཀྱིས་བསྲུངས་པས་མི་ཐུབ་ཀྱི་ཡར་
ཐོང་གསུངས་བཏང་བས། མཁའ་སྤྱོད་ཨུ་རྒྱན་གྱི་ཕོ་བྲང་གི་ནང་
ན། ཆོས་སྐུ་ཡེ་ཤེས་ཀྱི་མཁའ་འགྲོ་མ་རྣམས་ནི་དབུས་ན་
བཞུགས། ལོངས་སྐུ་དམ་ཚིག་གི་མཁའ་འགྲོ་མ་རྣམས་ནི་གཡས་ན་
བཞུགས། སྤྲུལ་སྐུ་ཟ་བྱེད་ལས་ཀྱི་མཁའ་འགྲོ་མ་རྣམས་ནི་གཡོན་ན་
བཞུགས། འཁོར་དཔའ་བོ་དང་མཁའ་འགྲོ་མ་རྣམས་སྤྲིན་ཕུང་ལྟར་
ཐིབས་སེ་བཞུགས་འདུག་གོ །བཞི་པ་ཆོས་སྐུ་ཡེ་ཤེས་མཁའ་འགྲོ་དང་
སྤངས་རྟོགས་དབྱེར་མེད་པས་ཚུགས་ཐུབ་ཏུ་བཞུགས་པ་ལ། འཁོར་
རྣམས་ཡིད་མ་རངས་པར། ཡབ་ཏུ་མངའ་གསོལ་བའི་ཚུལ་ནི། སྤྲུལ་
པའི་སྐུ་དེ་ཉིད་གཟི་བརྗིད་རབ་ཏུ་འབར་བ་དེས། རྗེ་བཙུན་མ་ལ་ཕྱག་
ཀྱང་མ་བཙལ། ཐལ་མོ་ཡང་མ་སྦྱར་བར་སྤངས་རྟོགས་དབྱེར་མེད་
པས་ཚུགས་ཐུབ་ཏུ་ཀྲོང་ངེ་བཞུགས་པ་ལ། འཁོར་གྱི་དཔའ་བོ་མཁའ་
འགྲོ་ཐམས་ཅད་མགྲིན་གཅིག་ཏུ་བསྡེབས་ནས། བུ་ཁྱོད་གར་འགྲོ་སུ་
-
-
--
--



ལ་དོན། །འདི་ནི་དུས་གསུམ་སངས་རྒྱས་ཀྱི། །ཡུམ་གྱུར་བཅོམ་ལྡན་
འདས་མ་ལ། །མ་གུས་ཚུལ་ཅན་ཅིས་མི་གཞོམ། །ཟེར་ནས་འཁོར་
རྣམས་ཡིད་མ་རངས་པར་ཐམས་ཅད་ཧོག་ཧོག་བཞེངས་བྱུང་
ཚེ། ཆོས་སྐུ་ཡེ་ཤེས་མཁའ་འགྲོའི་ཞལ་ནས་མགུར་མ་འདི་ལྟར་དུ་
བཞེངས་སོ། །ཉོན་དང་དཔའ་བོ་མཁའ་འགྲོའི་ཚོགས། འདི་ནི་དུས་
གསུམ་སངས་རྒྱས་ཀྱི། །ཡབ་གྱུར་འཁོར་ལོ་བདེ་མཆོག་སྟེ།
མཁའ་ལ་རྡོ་རྗེའི་ཆར་ཕབ་ཀྱང་། །འདི་ནི་སུས་ཀྱང་གཞོམ་མི་ནུས། །
ང་ནི་དུས་གསུམ་སངས་རྒྱས་ཀྱི། །ཡུམ་གྱུར་བཅོམ་ལྡན་འདས་མ་
ཡིན། །ཞེས་གསུངས་ནས་རྗེ་བཙུན་ཏེ་ལོ་ལུང་བསྟན། ཁོང་གསང་
སྔགས་ཀྱི་ཆོས་ལེན་དུ་ཡོང་བ་ཡིན་པས་བྱིན་ཅིག་གསུངས་
ནས། མཁའ་འགྲོ་མ་རྣམས་ཀྱིས་ཁྲིད་དེ་ཆོས་ཀྱི་སྐོར་མཛོད་རྣམས་ཁ་
ཕྱེས་ནས། སྔར་མི་ཡུལ་དུ་གྲགས་པ་དང་མ་གྲགས་པའི་རྒྱུད་སྡེ་དུ་མ་
བསྟན་རུང་མིག་ཟུར་ཙམ་ཡང་མི་ལྟ་བར་འདུག་པས། རྗེ་བཙུན་མས་
དགོངས་བཞིན་དུ། ཁྱོད་སུ་ཡིན། སུས་བསྐུལ། ཅི་འདོད་གསུངས་
པའི་ལན་དུ། རྗེ་བཙུན་ཏེ་ལོས། ང་རང་པཉྩ་པ་ཎ་ཡིན། །སྲིང་མོ་
བདེ་བ་སྟེར་མས་བསྐུལ། །ལྟ་སྒོམ་སྤྱོད་པ་འབྲས་བུ་དང༌། །དམ་
ཚིག་རང་གྲོལ་གདམས་ངག་ཞུ། །ཞུས་པས། ཆོས་སྐུ་ཡེ་ཤེས་ཀྱི་
-
-



མཁའ་འགྲོ་ཞལ་འཛུམ་མུལ་མཛད་ནས། སྐོརམཛོད་གསུམ་ནས་ཡིད་
བཞིན་ནོར་བུ་རྣམ་པ་གསུམ་བཅུག་ནས་མི་ཕྱེད་པའི་ལྕགས་དང་རྒྱས་
བཏབ་ནས་ཡོད་པས། ཁྱེད་ཀྱིས་བརྡ་འདི་རྣམས་ཤེས་ན་སྦྱིན་གྱི་བྱ་བའི་
བརྡར། སྐུ་བདེ་མཆོག་ལྷན་སྐྱེས་ཡབ་ཡུམ་གྱི་ཙཀྱི་གཅིག་
དང༌། གསུང་རྡོ་རྗེ་ཆོས་འབྱུང་ལ་བེ་ཌརྨའི་ཡི་གེ་བདུན་པ་བྲིས་པ་
གཅིག་དང༌། ཐུགས་བེ་ཌཱརྨའི་རྡོ་རྗེ་རྩེ་ལྔ་པ་གཅིག་བཅས་ངསྟན་
ནས། བརྡ་འདི་རྣམས་ཤེས་ན་གདམས་ངག་སྦྱིན་གྱི་གསུངས་
ནས། བརྡའི་ཙཀྐི། ཆོས་འབྱུང༌། རྡོ་རྗེ་གསུམ་རེས་ས་ལ་
འཇོག རེས་ལག་ཏུ་ལེན་པ་སོགས་ཀྱི་བརྡ་སྟོན་གྱི་འདུག་པས། རྗེ་
བཙུན་ཏི་ལོས་སྐུ་ལ་བརྒྱུད་པ། གསུང་ལ་སྨིན་ལམ། ཐུགས་ལ་གྲོལ་
ལམ་འབྱུང་ཞེས་པར་དགོངས་ནས་བརྡ་འགྲོལ་དུ། འགྱུར་མེད་སྐུ་ཡི་
སྐོར་མཛོད་ནས། །བརྒྱུད་པ་ཡིད་བཞིན་ནོར་བུ་ཞུ། །འགག་མེད་
གསུང་གི་སྐོར་མཛོད་ནས། །སྨིན་ལམ་ཡིད་བཞིན་ནོར་བུ་ཞུ། །རྟོག་
མེད་ཐུགས་ཀྱི་སྐོར་མཛོད་ནས། །གྲོལ་ལམ་ཡིད་བཞིན་ནོར་བ་ཞུ། །
ཞེས་ཞུས་པས། ཡེ་ཤེས་མཁའ་འགྲོའི་ཞལ་ནས། འགྱུར་མེད་སྐུ་ཡི་
སྐོར་མཛོད་ཀྱི། །བརྒྱུད་པ་ཡིད་བཞིན་ནོར་བུ་ལ། །ལུང་བསྟན་པ་ཡི་
ལྕགས་བཅུག་ནས། །ལུང་མ་བསྟན་པས་ཕྱེད་མི་འགྱུར། །འགག་
-
-
-
-
དུ



མེད་གསུང་གི་སྐོར་མཛོད་ཀྱི། །སྨིན་ལམ་ཡིད་བཞིན་ནོར་བུ་ལ། །
དམ་ཚིག་ལྡན་པའི་ལྕགས་བཅུག་ནས། །དམ་ཚིག་མེད་པས་ཕྱེད་མི་
འགྱུར། །རྟོག་མེད་ཐུགས་ཀྱི་སྐོར་མཛོད་ཀྱི། །གྲོལ་ལམ་ཡིད་བཞིན་
ནོར་བུ་ལ། གྲུབ་པ་ཐོབ་པའི་ལྕགས་བཅུག་ནས། །གྲུབ་མ་ཐོབ་ཀྱིས་
ཕྱེད་མི་འགྱུར། །ཞེས་གསུངས་པ་ལ། རྗེ་བཙུན་ཏེ་ལོས་སྤྱིའི་ལྡེ་མིག་
གསུངས་པ་ནི། ལུང་བསྟན་དམ་ཚིག་ལྡན་པ་ཡི། །གྲུབ་ཐོབ་ཁྱོད་
ཀྱིས་བླང་ན་ལོན། །མཁའ་འགྲོའི་ལུང་བསྟན་ལྡེ་མིག་ཡོད། །ཅེས་
དང་། ང་རང་གི་སྲིང་མོ་བདེ་སྟེར་མས་ལུང་བསྟན་ནས་གནས་འདིར་
ཡོང་བ་ཡིན་གསུངས་པས། མཁའ་འགྲོ་རྣམས་ཀྱིས་བཞད་གད་དང་
བཅས་ཐལ་མོ་བརྡབས་ཏེ། བདེ་སྟེར་མ་བྱ་བ་ག་ན་ཡོད། ཁྱོད་རྫུན་
ཟེར་མཁན་ཞིག་འདུག ལུང་བསྟན་པ་དེ་བདུད་ཀྱིས་བསླུས་པ་ཡིན་
ཟེར་ནས་ཀུན་གྱིས་མགྲིན་གཅིག་ཏུ། དམུས་ལོང་བལྟས་པས་གཟུགས་
མི་མཐོང་། །འོན་པས་ཉན་རུང་སྒྲ་མི་ཐོས། །ལྐུགས་པས་སྨྲས་ཀྱང་
དོན་མི་གོ །ཞ་བོས་རྒྱུགས་ཀྱང་རྗེས་མི་སླེབ། །བདུད་ཀྱིས་བསླུས་ལ་
བདེན་པ་མེད། །ཟེར་བ་ལ། རྗེ་བཙུན་ཏེ་ལོས་བདུད་ཀྱིས་བསླུས་པ་
མིན། མཁའ་འགྲོའི་ལུང་བསྟན་རྣམ་དག་ཡིན་པར་ངེས་པས་གདམས་
ངག་དགོས་ཞེས། སོ་སོའི་ལྡེ་མིག་གི་མགུར་དུ་གསུངས་པ་ནི། གང་



-
，
ཡང་སྐྱེ་བ་མེད་པ་ཡི། །སེམས་ཉིད་ཆོས་ཉིད་ཆོས་སྐུ་རུ། །ལུང་
བསྟན་ཕྱག་རྒྱ་ཆེན་པོ་ཡི། །ལྷུན་གྲུབ་ཉམས་ཀྱི་ལྡེ་མིག་ཡོད། །
མཁའ་འགྲོའི་གསང་ཚིག་ཐུགས་ཀྱི་སྡོམ། །མ་རིག་མུན་སེལ་ཡེ་ཤེས་
སྒྲོན། །རང་རིག་རང་བྱུང་རང་གསལ་གྱི། །དམ་ཚིག་རང་བྱུང་ལྡེ་
མིག་ཡོད། །དམིགས་མེད་ཡིད་ལ་མི་བྱེད་ཅིང་། དྲན་པ་རྡུལ་ཙམ་
མེད་པ་ཡི། །གཉུག་མ་ལྷན་ཅིག་སྐྱེས་པ་ཡི། །གྲུབ་ཐོབ་གདེང་གི་ལྡེ་
མིག་ཡོད། །རྫུན་ནི་ངེས་པའི་ཚིག་ཡིན་པས། །ཉེས་པ་ཟད་པ་རྫུན་གྱི་
ཚིག །སྨྲ་བར་མི་འགྱུར་དོན་མེད་ཕྱིར། །ནམ་ཡང་གསུངས་པ་མེད་
པས་ན། །བདུད་མིན་མཁའ་འགྲོ་མ་རུ་བདེན། །ཞེས་གསུངས་
པས། ཆོས་སྐུ་ཡེ་ཤེས་ཀྱི་མཁའ་འགྲོ་མ་མཉེས་ནས། ཞལ་འཛུམ་
མུལ་ལེ་མཛད་དེ། ལོངས་སྐུ་དམ་ཚིག་མཁའ་འགྲོ་དང་། སྤྲུལ་སྐུ་
ལས་ཀྱི་མཁའ་འགྲོ་རྣམས་ཀྱིས་རམ་འདེགས་བྱས་ནས་མགྲིན་གཅིག་
པར་རྡོ་རྗེའི་མགུར་བཞེངས་སོ། །བདག་གི་ཡབ་གྱུར་བཅོམ་ལྡན་
འདས། །བདེ་མཆོག་འཁོར་ལོ་བདེ་བའི་མཆོག །ཏི་ལོ་སངས་རྒྱས་
འགྲོ་མགོན་ལ། །ཡིད་བཞིན་ནོར་བུ་རྣམ་གསུམ་འབུལ། །ཟེར་ནས་
དུས་དེ་ཉིད་ལ་སྤྲུལ་པའི་དཀྱིལ་འཁོར་དུ་དབང་བསྐུར་ཞིང་བྱིན་གྱིས་
བརླབས་ནས། སྙན་བརྒྱུད་ཀྱི་གདམས་ངག་རྣམས་རྫོགས་པར་གནང་
་



------
བའི་ཚུལ་བསྟན་ཅིང་། གཞན་ཡང་རྩ་རྒྱུད་རྒྱས་པ་ལེའུ་འབུམ་
པ། འབྲིང་པོ་བློཀ་འབུམ་པ། བསྡུས་པ་ཡིག་འབྲུ་འབུམ་པ་གསུམ་
གྱི་ནང་ནས། བདེ་མཆོག་གི་རྩ་རྒྱུད་བསྡུས་པ་ལེའུ་ལྔ་བཅུ་རྩ་གཅིག་པ་
མན་ངག་མཐའ་དག་དང་བཅས་པ་གདན་དྲངས་ཏེ། རྗེ་བཙུན་ཏེ་
ལོས། ང་ནི་མཁའ་ལ་བྱ་བཞིན་དུ། །ཐོགས་མེད་ཤེས་རབ་བཟང་པོ་
འགྲོ། །གསུངས་ནས་བཞེངས་ཏེ། འདབ་ཆགས་ཀྱི་རྒྱལ་པོ་ལྟར་ནམ་
མཁའ་ལ་ལྡིང་ཞིང་ཕེབས་པའི་ཚེ། མཁའ་འགྲོ་མ་རྣམས་ཀྱིས་
བཞུགས་པར་གསོལ་བ་བཏབ་པ་ནི། ཨེ་མ་གསན་དང་རྣལ་འབྱོར་
པ། །སྔོ་སངས་མཛེས་སྡུག་ལང་ཚོ་འཛིན། །སྐྱེས་བུ་ཁྱེད་ནི་གང་དུ་
གཤེགས། །བདག་ཅག་རྗེས་སུ་གཟུང་དུ་གསོལ། །ཞེས་གསོལ་བ་
བཏབ་པས། རྗེ་བཙུན་ཏེ་ལོ་པའི་ཞལ་ནས། ང་ལ་རིགས་གསུམ་ལ་
བརྟེན་པའི་སློབ་མ་མཆོག་ཏུ་གྱུར་པ་གསུམ་ཡོང་བར་འདུག དེ་ཡང་
སློབ་དཔོན་ཆེན་པོ་ནཱ་རོ་པ་རྒྱལ་རིགས་མཆོག་ཏུ་གྱུར་པ། སློབ་དཔོན་
ཆེན་པོ་རི་རི་པ་ནི་བྲམ་ཟེའི་རིགས་མཆོག་ཏུ་གྱུར་པ། སློབ་དཔོན་ཀ་སོ་
རི་པ་ནི་རྗེ་རིགས་ཏེ། ཐུགས་སྲས་དེ་གསུམ་གྱི་ནང་ནས་མཆོག་ཏུ་གྱུར་
པ་པཎྜི་ཏ་ཆེན་པོ་ནཱ་རོ་པ་འགྲོ་ཕན་རྒྱ་ཆེ་བར་ཡོང་བར་འདུག་པས། དེ་
རྣམས་དོན་དུ་འགྲོ་གསུངས་ནས་མགུར་འདི་ལྟར་བཞེངས་སོ། །ཨེ་མ་
-
--
It



-
མཁའ་འགྲོའི་ཚོགས་རྣམས་གསན། །ན་རོ་རི་རི་ཀ་སོ་རི། །བུ་རྣམས་
དོན་དུ་རྣལ་འབྱོར་འགྲོ། །གཙུག་གི་ནོར་བུའི་དགོན་པར་འགྲོ།
གསུངས་ནས། སྤྲུལ་པའི་སྐུ་ཏི་ལོ་པ་དེ་ཉིད་ཌཱ་ཀི་མ་བྱེ་བ་དུ་མས་
མངོན་པར་མཆོད་བཞིན་དུ་ནམ་མཁའ་ལ་གཤེགས་པའི་ཚེ། མཁའ་
འགྲོ་རྣམས་ཀྱིས་མགྲིན་གཅིག་ཏུ་འདི་ལྟར་བསྟོད་དོ། །ཨིནྡྲ་ནཱི་ལའི་
མདོག་འབར་མཁའ་ལ་རབ་འབར་དངུལ་གྱི་མེ་ཏོག་ཆར་ཆེན་དལ་གྱིས་
མངོན་པར་གཡོ་བ་དང་། །རབ་གསལ་འོད་ཀྱི་འཁོར་ལོ་དག་གིས་
ཕྱོགས་ཀྱི་ཁོངས་ཀུན་རྒྱས་པར་གང་བྱས་མཆོད་པའི་རོལ་མོ་བྱེ་བ་
ཅན། །མཛེས་སྡུག་དཔའ་མོ་ཁྲག་ཁྲིག་བརྒྱས་བསྐོར་གར་མང་བསྒྱུར་
ཞིང་དར་དིར་གླུ་དང་སིལ་འཁྲོལ་བརྒྱ་ཡིས་མཁར་ཁྱབ་པར། །ཚངས་
སོགས་འཇིག་རྟེན་སྐྱོང་བ་རྣམས་ཀྱིས་ཕྱོགས་ཕྱོགས་ཀུན་ནས་གུས་པས་
ཕྱག་འཚལ་མཆོད་པ་དུ་མས་མཆོད་ཅིང་བསྟོད། །གསུངས་སོ། །ལྔ་
པ་ལུས་མེད་མཁའ་འགྲོའི་སྙན་བརྒྱུད་ཀྱི་ཆ་ལག་ཆོས་སྐོར་དགུ་དམ་
ཆོས་བདག་པོ་ལ་ཕུལ་བའི་ཚུལ་ནི། དེར་མཁའ་འགྲོ་མ་རྣམས་ཀྱིས་
གསོལ་བ་བཏབ་ཀྱང་བཀས་མ་གནང་བར་བྱོན་པས། །ལུས་མེད་
མཁའ་འགྲོས་བར་སྣང་ནས། ལུས་མི་སྣང་བའི་གསུང་གིས་ཆོས་སྐོར་
དགུ་ཕུལ་བ་ནི། བྲག་ཆ་ལྟར་གླུ་དབྱངས་ཤིན་ཏུ་སྙན་པས་འདི་སྐད་



་
དུ། ཀྱེ་ཧོ༔ བུ་ཉོན་རྣལ་འབྱོར་པ། །ཏེ་ལོ་སངས་རྒྱས་འགྲོ་བའི་
མགོན། །སྨིན་གྲོལ་སེམས་ཀྱི་རྒྱ་མདུད་ཤིག །དམ་ཚིག་རང་སེམས་
མེ་ལོང་ལྟོས། །སྤྱོད་པ་ཆུ་ལ་རལ་གྲི་རྒྱོབ། །དམ་རྫས་རྟོགས་པའི་ཉི་
མ་འདེ། །རིག་པ་ཡེ་ཤེས་སྒྲོན་མེ་སྦྱོར། །རྩ་རླུང་དྲ་མིག་འཁོར་ལོ་
སྐོར། །རོ་སྙོམས་ཕྱི་ཡི་མེ་ལོང་ལྟོས། །རང་གྲོལ་ཕྱག་རྒྱ་ཆེན་པོ་
སྒོམས། །བདེ་ཆེན་གསུང་གི་རིན་ཆེན་ཟུང་། །ཞེས་ཆོས་སྐོར་དགུའི་
གདམས་པ་བཞེས་ནས། རྗེ་བཙུན་ཏེ་ལོས་རྡོ་རྗེའི་མགུར་འདི་ལྟར་
[གསུངས་སོ། །སྒྱུ་མ་ལུས་ཀྱི་གནྡྷོ་ལར། །ལུས་མེད་མཁའ་འགྲོའི་
གསང་བཅུག་སྟེ། །བརྗོད་དུ་མེད་པའི་ལྕགས་བཅུག་ནས། །འོད་
གསལ་སེམས་ཀྱི་བྱ་འཕུར་འགྲོ། །ཞེས་གསུངས་སོ། །གཉིས་པ་ནང་
གི་རྣམ་ཐར་ལ་བཞི། ཨུ་རྒྱན་ནས་ཕེབས་ཏེ་ཀི་རི་མེ་དཔུང་འབར་བའི་
དུར་ཁྲོད་དུ། སངས་རྒྱས་རྡོ་རྗེ་འཆང་གིས་སྨིན་བྱེད་ཀྱི་དབང་བཞི་
བསྐུར་ཞིང་རྒྱུད་སྡེ་མཐའ་དག་གནང་བའི་ཚུལ། མ་དག་པའི་སྣང་བ་
བཟློག་ཕྱིར་བཀའ་བབ་བཞིའི་བླ་མ་བསྟེན་པའི་ཚུལ། ས་མ་བྷི་ར་ཝ་
འཇིགས་བྱེད་གཞད་པ་ཞེས་བྱ་བའི་དུར་ཁྲོད་དུ། རྣལ་འབྱོར་གྱི་དབང་
ཕྱུག་ཆེན་པོ་མ་ཏངྒིས་ལུང་བསྟན་ནས། དྷ་རི་མའི་ཁོལ་པོ་མཛད་དེ་
སྤྲུལ་བསྒྱུར་གྱི་བཀོད་པ་མཆོག་གི་རྫུ་འཕྲུལ་བསྟན་ནས། གྲུབ་པའི་
--་་



སྐྱེས་མཆོག་ཟ་ཧོར་རྒྱལ་པོ་འཁོར་བཅས་མཁའ་སྤྱོད་དུ་དྲངས་པའི་
ཚུལ། ཚད་མེད་ཀྱི་ཐུགས་རྗེས་ཐུགས་སྲས་རྣལ་འབྱོར་མཚན་བརྒྱད་
སྨིན་གྲོལ་ལ་བཀོད་པའི་ཚུལ་ལོ། །དང་པོ་ནི། རྒྱ་གར་ལྷོ་ཕྱོགས་ཀྱི་
རྒྱུད་དུ་ཕེབས་པས། རྗེ་བཙུན་ཏེ་ལོ་པ་གྲུབ་པ་ཐོབ་ནས་ཨུ་རྒྱན་དུ་
མཁའ་འགྲོ་མ་ལས་ཆོས་གསན་འདུག་ཅེས་པའི་སྙན་པས་རྒྱ་གར་གྱི་
ཕྱོགས་ཐམས་ཅད་ཁྱབ་པར་གྱུར་ཏེ། དེ་ནས་རྗེ་བཙུན་ཏེ་ལོ་ཤེས་རབ་
བཟང་པོ་དེ་ཉིད་ཀྱིས་ཀི་རི་མེ་དཔུང་འབར་བ་ཞེས་བྱ་བའི་དུར་ཁྲོད་ཆེན་
པོའི་གནས་མཆོག་དེར་བྱོན་ནས། ཉམས་དང་རྟོགས་པ་སྐྱོང་གིན་
བཞུགས་པའི་ཚེ། སངས་རྒྱས་ལོངས་སྐུ་དྲུག་པ་རྡོ་རྗེ་འཆང་དངོས་
དང་ཞལ་མཇལ། དེའི་དུས་སུ་རྡོ་རྗེ་འཆང་གི་སྐུ་གསུང་ཐུགས་ཀྱི་
གནས་གསུམ་ནས་འོད་ཟེར་འཕྲོས། རྗེ་བཙུན་ཏི་ལོའི་སྐུ་གསུང་ཐུགས་
ལ་ཐིམ་པའི་ཚུལ་ཡང་བསྟན། ཡང་སྐད་ཅིག་ཡུད་ཙམ་ཐང་ཅིག་ལ་རྗེ་
བཙུན་ཏེ་ལོའི་ཐུགས་ཀ་ནས་རྡོ་རྗེ་འཆང་དཔག་ཏུ་མེད་པ་འཕྲོས་ཏེ། རྡོ་
རྗེ་འཆང་གི་ཐུགས་ཀར་ཐིམ། སངས་རྒྱས་རྡོ་རྗེ་འཆང་དེ་ཉིད་ཀྱིས་རྗེ་
བཙུན་ཏེ་ལོ་པ་ལ་དབང་བསྐུར། སྐུ་གསུང་ཐུགས་ཀྱི་བྱིན་གྱིས་
བརླབས། གསང་སྔགས་རྡོ་རྗེ་ཐེག་པའི་ཆོས་མཐའ་དག་གསུངས་
པས། ཇི་ལྟ་བ་དང་ཇི་སྙེད་པ་མཁྱེན་པའི་ཡོན་ཏན་ལྡན་པས་མཐུ་སྟོབས་
47
- ཁམ* མ
+



དང་ནུས་པ་ཚད་ལས་འདས་པའི་དོན་ལ་མངའ་བརྙེས་སོ། །དེ་ནས་
འོག་མིན་དང་། བདེ་བ་ཅན་དང་། མངོན་དགའ་དང་། རིན་ཆེན་
འབར་བའི་ཞིང་ཁམས་དང་། འབྲུག་སྒྲ་སྒྲོག་པ་དང་། འཁོར་ལོ་
འབར་བ་ལ་སོགས་པའི་སངས་རྒྱས་ཀྱི་ཞིང་ཁམས་མཐའ་དག་སྐད་
ཅིག་ཡུད་ཙམ་ཐང་ཅིག་ལ་རྫུ་འཕྲུལ་དང་ནུས་པས་མྱུལ་བར་མཛད་པས་
ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་པའི་ཚུལ་བསྟན་ཏོ། །དེ་
ཡང་རྗེ་བཙུན་ཆེན་པོ་ཏེ་ལོ་ཞེས་པའི་མཚན་ནི་སུ་དང་སུས་ཐོས་
པའམ། སྐུ་མཐོང་བའམ། དྲན་པའམ། རེག་པ་ཙམ་གྱིས་སེམས་
ཅན་ཐམས་ཅད་ཀྱང་བསྟན་པ་འདི་ལ་མངོན་པར་རྫོགས་པར་འཚང་རྒྱ་
བར་གསུངས་སོ། །དེ་ཡངརྗེ་བཙུན་ཆེན་པོ་ཏི་ལོ་པ་རང་གི་ཞལ་ནས་
གདེང་ཚད་ཀྱི་མགུར་གསུངས་པ་ནི། སྐལ་པར་ལྡན་པའི་རྗེས་འཇུག་
རྣམས། །ཤེས་རབ་བཟང་པོ་སྐད་པ་ང་། །སངས་རྒྱས་དངོས་ཀྱི་བྱིན་
གྱིས་བརླབས། །ཡོན་ཏན་ཕྲིན་ལས་དཔག་མེད་བརྙེས། །མཐོང་ཐོས་
དྲན་རེག་སེམས་ཅན་ཀུན། །བསྟན་པ་འདི་ལ་རྫོགས་འཚང་རྒྱ། །
ཞེས་གསུངས་སོ། །རྒྱུ་མཚན་དེས་ན་ཡང་དག་པར་རྫོགས་པའི་སངས་
རྒྱས་རྡོ་རྗེ་འཆང་དང་། རྗེ་བཙུན་ཆེན་པོ་ཏཻ་ལོ་པ་ཉིད་དབྱེར་མེད་དུ་གྱུར་
པའི་ཚུལ་ལ་ངེས་པ་རྙེད་དོ། །གཉིས་པ་ནི། རྗེ་བཙུན་ཏེ་ལོ་པ་ལ་མི་



-
---
--
-
རྣམས་ཀྱིས་ཁྱེད་གྲུབ་པ་ཐོབ་པའི་བླ་མ་སུ་ལ་ཐུག་ཅེས་འདྲིར་བྱུང་བ་
ལ། ང་ལ་མི་ཡི་བླ་མ་མེད། །ང་ཡི་བླ་མ་ཐམས་ཅད་མཁྱེན། །ཅེས་
གསུངས་པས། མི་རྣམས་མ་དད་པ་སྐྱེས་པ་ལས་བཟློག་ཕྱིར། བཀའ་
བབ་བཞིའི་བླ་མ་བསྟེན་ཚུལ་བསྟན་ཏེ། རྗེ་བཙུན་ཏེ་ལོ་པའི་བཀའ་བབ་
བཞིའི་བླ་མ་ངོས་འཛིན་པ་ལ། ཐུན་མོང་གི་བཀའ་བབ་བཞི་
ནི། གསང་བའི་བདག་པོ། ས་ར་ཧ། ལཱུ་ཧི་པ། དྷ་རི་ཀ་པ། ཌ་
གི་པ་རྣམས་ལ་ཕྱག་རྒྱ་ཆེན་པོའི་བཀའ་བབ། ཌ་གི་པ་ལ་རྗེ་བཙུན་ཏེ་ལོ་
པས་བཀའ་གསན་པའི་ཚུལ་བསྟན་པ་ནི་བཀའ་བབ་དང་པོའོ། །བྱང་
ཆུབ་སེམས་དཔའ་བློ་གྲོས་རིན་ཆེན། ཀླུ་སྒྲུབ། མ་ཏངྒེ་རྣམས་ལ་ཕ་
རྒྱུད་ཀྱི་བཀའ་བབ། མ་ཏངྒེ་ལ་རྗེ་བཙུན་ཏེ་ལོ་པས་བཀའ་གསན་པའི་
ཚུལ་བསྟན་པ་ནི་བཀའ་བབ་གཉིས་པའོ། །སུ་མ་ཏི། ཤིང་ལོ་
པ། ཐང་ལོ་པ། ཀཎ་རི་པ་རྣམས་ལ་མ་རྒྱུད་ཀྱི་བཀའ་བབ། ཀཎ་རི་
པ་ལ་རྗེ་བཙུན་ཏེ་ལོ་པས་བཀའ་གསན་པའི་ཚུལ་བསྟན་པ་ནི་བཀའ་བབ་
གསུམ་པའོ། །བིརཱུ་པ། ཌོ་བི་པ། བི་ན་ས། ལྭ་བ་པ། ཨིནྡྲ་བོ་དྷི་
རྣམས་ལ་འོད་གསལ་དང་གཉིས་མེད་རྒྱུད་ཀྱི་བཀའ་བབ། ཨིནྡྲ་བོ་དྷི་
ལ་རྗེ་བཙུན་ཏེ་ལོ་པས་བཀའ་གསན་པའི་ཚུལ་བསྟན་པ་ནི་བཀའ་བབ་
བཞི་པའོ། །ཐུན་མོང་མ་ཡིན་པའི་བཀའ་བབ་བཞི་ནི། རྗེ་བཙུན་ཏེ་ལོ་
འ3



པས་ནག་པོ་སྤྱོད་པ་ལ་གཏུམ་མོ་དང་རྨི་ལམ་གྱི་བཀའ་གསན་པའི་ཚུལ་
བསྟན་པ་ནི་བཀའ་བབ་དང་པོའོ། །ཀླུ་སྒྲུབ་ལ་སྒྱུ་ལུས་དང་ཕ་རྒྱུད་ཀྱི་
བཀའ་གསན་པའི་ཚུལ་བསྟན་པ་ནི་བཀའ་བབ་གཉིས་པའོ། །ལྭ་བ་པ་
ལ་འོད་གསལ་དང་གཉིས་མེད་རྒྱུད་ཀྱི་བཀའ་གསན་པའི་ཚུལ་བསྟན་པ་
ནི་བཀའ་བབ་གསུམ་པའོ། །སུ་མ་ཏི་ཀུན་ཏུ་བཟང་མོ་ལ་མ་རྒྱུད་
དང༌། འཕོ་བ། བར་དོའི་བཀའ་གསན་པའི་ཚུལ་བསྟན་པ་ནི་བཀའ་
བབ་བཞི་པའོ། །རྗེ་བཙུན་ཏེ་ལོས། ཙརྨ་ཀླུ་སྒྲུབ་ལྭ་བ་པ། །ཀུན་ཏུ་
བཟང་མོའི་རྣལ་འབྱོར་མ། །བཀའ་བབ་བཞི་ཡི་བླ་མ་ཡིན། །ཞེས་
གསུངས་སོ། །སྤྱིར་རྣམ་ཐར་གཅིག་ན་གྲུབ་ཐོབ་མིན། །ཞེས་
གསུངས་པ་དང་། དགོས་རྗེ་བཙུན་ཏེ་ལོའི་རྣམ་ཐར་ཁུངས་མ་འགའ་
ཞིག་ན་རྣམ་ཐར་རིགས་མི་འདྲ་བ་བསམ་གྱིས་མི་ཁྱབ་པ་ཡོད་པར་
གསུངས་སོ། །གསུམ་པ་ནི། དེ་ནས་བདག་ཉིད་ཆེན་པོ་དེ་བདེ་བ་ཆེན་
པོའི ལམ་གྱི་ཡེ་ཤེས་མཐར་དབྱུང་བའི་ཕྱིར། རྒྱ་གར་ལྷོ་ཕྱོགས་ཀྱི་རྒྱུད་
བཅོམ་ལྡན་འདས་དབང་ཕྱུག་ཆེན་པོས་བྱིན་གྱིས་བརླབས་པའི་གནས་
འདོད་པའི་ཡོན་ཏན་མཐའ་དག་ཕུན་སུམ་ཚོགས་པ། ས་མ་བྷི་ར་ཝ་
འཇིག་བྱེད་གཞད་པ་ཞེས་བྱ་བའི་དུར་ཁྲོད་ཆེན་པོར་དུས་བཟང་ལ། ཌཱ་
ཀི་མ་རྣམས་ཚོགས་ཀྱི་འཁོར་ལོ་ཡང་དག་པར་བསྐོར་ཞིང་རོལ་པའི་
-
34



སར་བྱོན་ཏེ། དེ་ན་རོའི་ཚོགས་མང་པོ་གཅལ་དུ་བཀྲམ་པ་དང་། ཕུང་
པོར་སྤུངས་པ་དང་། རྒྱལ་མཚན་བསྒྲེངས་པ་ལྟར་གསལ་ཤིང་གི་རྩེ་མོ་
ལ་བསྐྱོན་པ། ཡན་ལག་དང་ཉིང་ལག་ཚང་བ་དང་མ་ཚང་བ་སྣ་ཚོགས་
ཟིང་ཟིང་པོར་གྱུར་པ་ཡོད་པ། མགོ་མེད་པའི་རོ་ལངས་ལག་པ་སྦྲེལ་ཏེ་
བྲོ་བརྡུངས་པས་གཡོ་བར་བྱེད་པའི་ཕྱོགས་ནས། ཁ་དང༌། སྡེར་མོ་
དང༌། མཇུག་མ་ནས་མེ་འབར་བའི་ཅེ་སྤྱང་བདུན་ཁ་གནམ་དུ་གདངས་
ཏེ་ངུ་བའི་མྱ་ངན་དང་འཇིགས་པ་བསྐྱེད་པ། ཤ་ཟ་དང་སྲིན་པོ་རྣམས་མུ་
ཅོར་སྨྲ་ཞིང་རང་གར་རྒྱུ་བས་སྐྲག་པའི་བྱ་རྣམས་ཕན་ཚུན་འཕུར་ཞིང་
ལྡིང་བ་ཡོད་པ། ཤིན་ཏུ་བརྩེ་བས་སྨྱོ་བའི་ཡུག་ས་མོ་དང་ཉེ་བའི་སྐྱེ་བོ་
བྲང་རྡུང་ཞིང་སྐྲ་འབལ་ལ་ངུ་བའི་ཆོ་ངེ་དྲག་ཏུ་འདོན་ཞིང་ས་ལ་འདྲེ་
ལྡོག་པ། ཀུན་ནས་བསྐུར་བའི་སྲེག་ཁང་གསུར་གྱི་དུད་པ་དང་མེ་ལྕེས་
ཁྱབ་པ་སྣ་ཚོགས་པ་ཡོད་པ། སྐྱེ་བོ་གསུམ་གྱི་ལམ་དམན་པ་ལ་མྱ་
ངན། བར་པ་ལ་ཞེན་མེད། མཆོག་ལ་བདེ་ཆེན་གསུམ་ཡང་དག་པར་
ངེས་པར་བྱེད་པ། དུར་ཁྲོད་ཆེན་པོ་དེའི་དབུས་ན་རིན་པོ་ཆེ་མརྒད་ཀྱི་
ཕུང་པོ་ལྟ་བུའི་ཤིང་ལོའི་སྤྱིལ་པོ་མཆོག་ཏུ་བདེ་བར་བརྟུལ་ཞུགས་སྤྱོད་
པའི་རྣལ་འབྱོར་གྱི་དབང་ཕྱུག་མ་ཏངྒིས་ལུང་བསྟན་པའི་ཚུལ་མཛད་
དེ། རྗེ་བཙུན་ཆེན་པོ་ཏི་ལོ་པ་ལ། ཀྱེ་དཔའ་བོའི་དབང་ཕྱུག་ཆེན་པོ་



འདི་ནས་རེ་ཞིག་འདས་པ་ན་ཤར་ཕྱོགས་ཀྱི་རྒྱུད་བངྒ་ལའི་ཡུལ་ཧ་རི་ཀེ་
ལ་ཟ་ཧོར་གྱི་གྲོང་ཁྱེར་ཡོད་དེ། སྔོན་རཱ་ཛ་ཨུཏྤ་ཀེ་ས་ར་ཞེས་བྱ་བ་
སྤྲུལ་པའི་རྒྱལ་པོས་བྱིན་གྱིས་བརླབས་པའི་གནས་རང་བཞིན་གྱིས་སྒྲུབ་
ཐག་ཉེ་ཞིང་ལམ་བགྲོད་པར་ཉེ་སྟེ། གྲོང་ཁྱེར་དེའི་དབུས་ན་འདོད་པའི་
ཡོན་ཏན་ལྷུན་གྱིས་གྲུབ་པའི་ཚོང་འདུས་ཆེན་པོ་ཞིག་ཡོད་ལ། དེ་ན་
སྨད་ཚོང་དྷ་རི་མ་འཁོར་མང་པོ་དང་ལྡན་པ་ཡོད་ཀྱི་དེའི་གཡོག་གྱིས་ལ་
ལམ་གྱི་རྟོགས་པ་སྐྱོངས་ཤིག་དང་། རིང་པོར་མི་ཐོགས་པར་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ་ཅིང་འགྲོ་བ་མང་པོའང་གྲོལ་བར་
འགྱུར་རོ། །ཞེས་སོ། །བདག་ཉིད་ཆེན་པོ་དེའང་སྨད་ཚོང་མ་ག་ལ་བ་
དེར་གཤེགས་ཏེ། ཉིན་གྱི་ཚེ་ཏིལ་བརྡུང་བ་ལ་སོགས་པའི་བྱ་བ་སྣ་
ཚོགས་བྱས་ཤིང་། མཚན་རེ་བཞིན་དུ་དེའི་གྲོགས་པོ་རབ་ཏུ་མང་པོ་
འགུགས་པའི་བརྡ་སྦྱོར་བ་ལ་སོགས་པ་མཐའ་དག་མཛད་དེ། ཚུལ་དེ་
ལྟ་བུ་ལོ་མང་པོ་སྨད་ཚོང་མའི་ཁོལ་པོ་མཛད་པ་སྐྱེ་བོ་ཞིག་གིས་མཐོང་
ནས་གྲོགས་པོ་ལ་སྨྲས་པ། ཀྱེ་གྲོགས་པོ་ལྟོས་ཤིག དྷ་རི་མའི་
གཡོག་ཏིལ་རྡུང་བ་འདི་ནི་མེའི་ཕུང་པོ་ཞིག་ཏུ་སྣང་ངོ༌། །མཐོང་ངམ་
ཞེས་སོ། །དེས་ཀྱང་མཐོང་སྟེ། ཨེ་མ་བདེན་པར་འདི་ནི་མེ་རབ་ཏུ་
འབར་བའི་ཕུང་པོར་སྣང་ངོ༌། །དེ་ནས་ཕན་ཚུན་གཅིག་ལ་གཅིག་གིས་
L



སྦྲན་ཏེ་སྐྱེ་བོའི་ཚོགས་རབ་ཏུ་མང་པོ་འདུས་ནས་བལྟ་བར་བྱེད་དོ། །དེ་
རྣམས་ན་རེ། ཀྱེ་མ་ཡི་དྭགས་རྣམས་ཀྱིས་ནི། །བསིལ་བའི་ཆུ་ལ་
སར་འདུ་ཤེས། །བདུད་རྩིའི་ཟས་ལ་རྣག་ཁྲག་ཏུ། །མཐོང་བ་དེ་ལྟར་
སྐྱེ་བོ་རྣམས། །རབ་རིབ་རྣམ་པར་རྒྱས་པའི་མིག །མཐོང་དང་ལྟ་བ་
ཕྱིན་ཅི་ལོག །གང་གི་རྟགས་ལྡན་གསལ་མཐོང་བ། །དེ་གཞན་ལས་
ནི་ཤིན་ཏུ་རྫུན། །ཞེས་དང་། མཆོག་ཏུ་ཞི་ཞིང་རྒྱལ་བ་འཕགས་པའི་
དགེ་སློང་འདི་ལྟ་བུ། མེའི་ཕུང་པོར་མཐོང་བའི་སྐྱེ་བོ་ཁྱེད་ཅག་ངེས་
པར་སྐལ་པ་ཞན་པ་སྟེ་སྨད་པར་འོས་པའོ། །ཁྱེད་ཅག་ལྟོས་ཤིག འདི་
ནི་ཉི་མ་འཆར་ཀའི་འོད་ལྟ་བུའི། །འོད་ཀྱི་དཀྱིལ་འཁོར་མངོན་པར་
འཁྱིལ་བའི་དབུས། །རྟེན་མེད་མཁའ་ལ་སྐྱིལ་ཀྲུང་དང་བཅས་ཏེ། །
ཛམྦུ་ཆུ་བོའི་གསེར་ལྟར་ལྷང་ངེའོ། །འདི་ནི་ངེས་པར་དཀའ་ཐུབ་གྲུབ་
པ་སྟེ། །ཚངས་པར་བཅས་པའི་ལྷ་རྣམས་ཀུན་གྱིས་བསྟོད། །དཔལ་
ལྡན་དགྲ་བཅོམ་མཆོག་ཏུ་མཛེས་པའི་སྐུ། །འདི་མཐོང་བདག་ནི་ངེས་
པར་སྐལ་པ་བཟང་། །ཞེས་སོ། །དེས་ན་རྗེ་བཙུན་ཏེ་ལོ་པ་འདི་ཉིད་
སྐལ་པ་དམན་པ་འབའ་ཞིག་གིས་མེའི་ཕུང་པོར་མཐོང་། སྐལ་པ་དང་
ལྡན་པ་འགའ་ཞིག་གིས་དགེ་སློང་དགྲ་བཅོམ་པའིགཟུགས་སུ་མཐོང་
བས། ལ་ལས་ནི་ཞབས་རྡུལ་སྤྱི་བོས་ལེན་ཞིང་ཕྱག་འཚལ། ལ་ལས་
，
--
-
37



སྦྲན་ཏེ་སྐྱེ་བོའི་ཚོགས་རབ་ཏུ་མང་པོ་འདུས་ནས་བལྟ་བར་བྱེད་དོ། །དེ་
རྣམས་ན་རེ། ཀྱེ་མ་ཡི་དྭགས་རྣམས་ཀྱིས་ནི། །བསིལ་བའི་ཆུ་ལ་
སར་འདུ་ཤེས། །བདུད་རྩིའི་ཟས་ལ་རྣག་ཁྲག་ཏུ། །མཐོང་བ་དེ་ལྟར་
སྐྱེ་བོ་རྣམས། །རབ་རིབ་རྣམ་པར་རྒྱས་པའི་མིག །མཐོང་དང་ལྟ་བ་
ཕྱིན་ཅི་ལོག །གང་གི་རྟགས་ལྡན་གསལ་མཐོང་བ། །དེ་གཞན་ལས་
ནི་ཤིན་ཏུ་རྫུན། །ཞེས་དང་། མཆོག་ཏུ་ཞི་ཞིང་རྒྱལ་བ་འཕགས་པའི་
དགེ་སློང་འདི་ལྟ་བུ། མེའི་ཕུང་པོར་མཐོང་བའི་སྐྱེ་བོ་ཁྱེད་ཅག་ངེས་
པར་སྐལ་པ་ཞན་པ་སྟེ་སྨད་པར་འོས་པའོ། །ཁྱེད་ཅག་ལྟོས་ཤིག འདི་
ནི་ཉི་མ་འཆར་ཀའི་འོད་ལྟ་བུའི། །འོད་ཀྱི་དཀྱིལ་འཁོར་མངོན་པར་
འཁྱིལ་བའི་དབུས། །རྟེན་མེད་མཁའ་ལ་སྐྱིལ་ཀྲུང་དང་བཅས་ཏེ། །
ཛམྦུ་ཆུ་བོའི་གསེར་ལྟར་ལྷང་ངེའོ། །འདི་ནི་ངེས་པར་དཀའ་ཐུབ་གྲུབ་
པ་སྟེ། །ཚངས་པར་བཅས་པའི་ལྷ་རྣམས་ཀུན་གྱིས་བསྟོད། །དཔལ་
ལྡན་དགྲ་བཅོམ་མཆོག་ཏུ་མཛེས་པའི་སྐུ། །འདི་མཐོང་བདག་ནི་ངེས་
པར་སྐལ་པ་བཟང་། །ཞེས་སོ། །དེས་ན་རྗེ་བཙུན་ཏི་ལོ་པ་འདི་ཉིད་
སྐལ་པ་དམན་པ་འབའ་ཞིག་གིས་མེའི་ཕུང་པོར་མཐོང་། སྐལ་པ་དང་
ལྡན་པ་འགའ་ཞིག་གིས་དགེ་སློང་དགྲ་བཅོམ་པའིགཟུགས་སུ་མཐོང་
བས། ལ་ལས་ནི་ཞབས་རྡུལ་སྤྱི་བོས་ལེན་ཞིང་ཕྱག་འཚལ། ལ་ལས་
32



པ་བདག་མཐོང་གི །ཡང་སྲིད་མེད་དང་སླར་འདིར་ཇི་ལྟར་ཡོང༌། །
ལྟས་ལ་མཁའ་སྤྱོད་ཚུལ་འདི་ཇི་ལྟར་སྨྲ། །ཟེར་རོ། །ཚོང་འདུས་ཆེན་
པོ་དེ་ཉིད་ཀྱི་དབུས་ན་དྷ་རི་མའི་ཁོལ་པོས་ཆོ་འཕྲུལ་སྣ་ཚོགས་སྟོན་པ་
ལ། སྐྱེ་བོའི་ཚོགས་རབ་ཏུ་མང་པོ་འདུས་ཏེ་ཕྱག་འཚལ་ཞིང་ཡོད་
ཀྱི། རྒྱལ་པོ་ཆེན་པོ་མྱུར་དུ་དེར་གཤེགས་པར་རིགས་སོ། །ཞེས་བྲམ་
ཟེས་སྨྲས་སོ། །རྒྱལ་པོ་ཡང་བཙུན་མོ་དང་བློན་པོ་ལ་སོགས་པའི་
འཁོར་གྱི་སྐྱེ་བོ་དུ་མས་ཡང་དག་པར་བསྐོར་ཏེ་ཚོང་འདུས་ཀྱི་དབུས་དེར་
ཕྱིན་པ་ལ། ལྟད་མོའི་སྐྱེ་བོ་རྣམས་གུས་པར་བྱས་ཤིང་ཕྱོགས་གཅིག་ཏུ་
འཁོད་དོ། །དྷ་རི་མ་འཁོར་བཅས་ཀྱང་རང་གི་གཡོག་གིས་ཆོ་འཕྲུལ་
སྟོན་པ་ལ། རྒྱལ་པོ་ལ་སོགས་པ་སྐྱེ་བོ་དུ་མས་བསྐོར་བ་ཐོས་ནས་མྱུར་
དུ་སླེབས་ནས་སྨྲས་པ། དཔལ་མོ་ཁྱོད་ཀྱི་ཁོལ་པོ་འདི་ནི་མེའི་ཕུང་པོ་
བཅུ་བཞིར་སྣང་ཟེར། ཁ་ཅིག་གིས་འདི་ནི་དེ་མ་ཡིན་ཏེ་འཕགས་པ་
དགྲ་བཅོམ་པའོ་ཞེས་སོ། །དྷ་རི་མས་མཐོང་སྣང་སྨྲས་པ། ཀྱེ་གྲོགས་
པོ་དག འདི་ནི་བདག་གི་ཁོལ་པོ་མཆོག་ཏུ་དད་པ་དེ་ཉིད་དེ། སྔོ་
སངས་མཆོག་ཏུ་མཛེས་ཤིང་ཡིད་འོང་བ། །བདེན་པར་དགའ་ཞིང་གུས་
ལྡན་གཡོ་རྒྱུས་དབེན། །ཡིད་བཞིན་སྒྲུབ་བྱེད་འདི་འདྲ་ལྷ་ཡུལ་
ནའང་། །རྙེད་པར་མི་འགྱུར་འདི་ནི་མངོན་སུམ་མོ། །ཞེས་གླེང་བ་
་



ལ། རྒྱལ་པོས་སྨྲས་པ། འདི་ནི་མེ་བཞིན་དཀའ་ཐུབ་སྤྱོད་པ་མིན། །
ངེས་པར་རིག་འཛིན་གྲུབ་པའི་མགོན་པོ་སྟེ། །བདེ་སོགས་བདག་པོ་ལ་
སོགས་རབ་མང་བའི། །ལྷ་རྣམས་ཕྱག་འཚལ་གཙུག་གིས་རབ་ཏུ་
བླངས། །གཞན་ཡང་ལྷ་མཆོག་བྱེ་བ་བརྒྱ་རྣམས་ཀྱིས། །མཆོད་པའི་
རོལ་མོ་དཔེ་མེད་ཀྱིས་མཆོད་དེ། །རིག་འཛིན་དབང་པོ་ལས་གཞན་སུ་
ཞིག་གིས། །མཐོང་བར་རུང་མིན་ཐོས་དང་བསམ་པས་ཅི། །རེ་ཞིག་
དྷ་རི་མ་ཁྱོད་ཚུལ་འདི་ནི། །རབ་ཏུ་བརྟག་པའི་མིག་ཏུ་གྱུར་པ་སྟེ། །
དྲུང་དུ་ཉེར་བཏུད་བརྟག་པའི་རིམ་པ་ཡིས། །ཚོགས་ཀྱི་ཐེ་ཚོམ་རྣམ་
པར་བསལ་བར་བྱ། །ཞེས་སྨྲས་སོ། །དེ་ནས་དྷ་རི་མ་རང་གི་ཁོལ་
པོའི་དྲུང་དུ་ཕྱིན་ཏེ་སྨྲས་པ། དེས་པ་ཁྱོད་ལ་རྒྱལ་པོར་བཅས་པ་ཡི།
སྐྱེ་བོ་རྣམས་ཀྱིས་སྣ་ཚོགས་ཉེར་དམིགས་ཏེ། །འབད་མེད་དཀའ་ཐུབ་
སྤྱོད་པ་གྲུབ་པའི་གཙོ། །ཁྱོད་ཚུལ་ཇི་ལྟར་བདག་ལ་གནང་བར་
མཛོད། །ཅེས་ཞུས་པ་ལ། འཛུམ་པ་དང་ལྡན་པའི་རྗེ་བཙུན་ཏེ་ལོ་པ་
ཆེན་པོས་མགུར་གསུངས་པ། འགྲོ་འདི་སྣ་ཚོགས་སྒྱུ་མ་ཡིས། །རྟག་
ཏུ་རྣམ་པར་སྣང་བ་སྟེ། །ཟངས་ཞུན་འབར་བར་གང་མཐོང་བ། །དེ་
ཉིད་ག་པུར་ལྟར་བསིལ་ཆུ། །ཡིད་འོང་བདུད་རྩིའི་བཏུང་བ་དང་། །
བཀྲེས་ལྡན་དག་ལ་རྣག་དང་ཁྲག །སྨད་འོས་ཉེས་པར་བྱེད་པ་



གང་། རྣལ་འབྱོར་ལྡན་པའི་དམ་ཚིག་མཆོག །འཁོར་བར་ཉེར་འཆིང་
འདོད་པའི་དུག །གྲུབ་པའི་རྨ་བྱ་ཚིམ་བྱེད་ཟས། །དཔལ་མོ་དེ་ལྟ་དེ་
ལྟར་ནི། །སྐྱེ་བོ་འཕྲུལ་འཁོར་སྐྱོང་བ་རྣམས། །ཁྱོད་ཀྱི་གཡོག་ཏུ་སྤྱོད་
པ་བདག །སྣ་ཚོགས་རྣམ་པར་སྣང་བ་སྟེ། །མི་ཤིགས་གྲུབ་པ་གཅིག་
པུར་ཡང༌། །ཌཱ་ཀི་རྣམས་ཀྱིས་བརྗོད་པའོ། །ཞེས་ཁྱོད་ལྟོས་ཤིག་
གསུངས་ནས། ཤར་ལྷོ་ནུབ་བྱང་མེ་ལ་སོགས་པའི་མཚམས། །སྟེང་
དང་འོག་ཏུ་གནས་པའི་ལྷ་མོ་མཆོག །བཅུ་ཕྲག་གཅིག་དང་དེ་ཡི་ནང་
གི་འཁོར། །ཤར་ལྷོ་ནུབ་བྱང་མཚམས་སུ་བཅས་པ་སྟེ། །དབུས་ན་ཡེ་
ཤེས་ཌཱ་ཀི་བཅོམ་ལྡན་འདས། །བདག་དག་མཉམ་སྦྱོར་བདེ་ཆེན་རོལ་
པ་མཆོག །མངོན་དུ་གྱུར་གང་གཙོ་མོ་བཅོམ་ལྡན་མ། །ངེས་པར་ལྷ་
བརྒྱའི་གཙུག་གིས་བཏུད་པ་སྟེ། །བདག་དང་གཞན་ཡང་འབྲལ་བ་རྣམ་
སྤངས་པས། །ཡན་ལག་བདུན་མཆོག་དཔེ་མེད་གྲུབ་པས་སོ། །རྒྱལ་
བ་ཀུན་གྱི་སྐུ་གསུང་ཐུགས་ཡེ་ཤེས། །ཡོན་ཏན་ཕྲིན་ལས་རབ་རྫོགས་
གྲུབ་པའི་གཙོ། །ཞེས་གསུངས་པས། དྷ་རི་མ་འགྱོད་པ་སྐྱེས་ནས་
དེས་ཀྱང་གཟུགས་དང་ལང་ཚོ་ཕུན་སུམ་ཚོགས་པའི་ལྷ་མོ་མཆོག་ཏུ་
མཛེས་པ་དེ་དག་དང་། གཞན་དག་གིས་ཀྱང་མཆོད་པ་འབུལ་བ་མཐོང་
ནས། རྗེ་བཙུན་ཆེན་པོ་ཏི་ལོ་པ་ལ་གསོལ་བ། །འཕགས་པ་ཁྱོད་ནི་



-
---
བདག་གི་གཡོག་འཁོར་དུ། །རྨོངས་པས་བགྱིས་པའི་ཉེས་པ་རྣམས་
བཤགས་ཤིང་། །བདག་ཀྱང་བླ་མེད་ཡེ་ཤེས་མཆོག་གི་སྒོར། །གྲུབ་
པའི་གཙོ་བོ་ཁྱོད་ཀྱིས་དྲང་བར་གསོལ། །ཞེས་ཡན་ལག་ལྔ་ཡིས་བཏུད་
དེ་ཕྱག་འཚལ་ཞིང་ཞབས་ལ་གཏུགས་པ་ལ། ཕྱག་གིས་མགོ་ལ་
བྱུགས་ཤིང་གསུངས་པ། དབུལ་མོའི་གཏེར་བཞིན་རང་ལ་གདོད་
གནས་པར། །བདག་གིས་སྔ་ནས་གསལ་བར་མཛད་པ་སྟེ། །དྷ་རི་མ་
ཁྱོད་ད་དུང་མ་ཚིམས་པའི། །སྨྲ་བ་མང་པོས་འདིར་ནི་ཅི་ཞིག་བྱ། །ཀྭ་
ཡེ་ལྷན་ཅིག་སྐྱེས་པ་བདུད་རྩིའི་རོ། །གཞན་གྱིས་བརྗོད་མིན་སྙིང་པོ་
ངེས་པའི་གསང༌། །བདག་གིས་བསྟན་བྱ་སྐལ་དང་ལྡན་པ་
ཁྱོད། རྒྱལ་བ་ཀུན་གྱི་ཡུམ་དུ་གྱུར་པའོ། །ཞེས་གསུངས་པའི་མོད་
ལ། དྷ་རི་མ་གཙོ་མོ་ཡེ་ཤེས་ཀྱི་ཊཱ་ཀི་མ་དང་དབྱེར་མེད་པར་གྱུར་
ཏོ། །དེ་ལྟ་བུའི་རྫུ་འཕྲུལ་གྱི་བཀོད་པ་ལ་བལྟ་བའི་ཟ་ཧོར་རྒྱལ་པོ་ལ་
སོགས་པའི་སྐྱེ་བོ་དུ་མས་ཕྱག་འཚལ་ཞིང་གསོལ་བ་བཏབ་པ། གྲུབ་
པའི་མགོན་པོ་ལྷར་བཅས་འཇིག་རྟེན་གྱི། །དབང་པོས་ཉེར་བཏུད་དཔལ་
དང་ལྡན་པའི་ཞབས། །ངོ་མཚར་ཆོ་འཕྲུལ་རབ་རྒྱས་སྟོན་པ་པོ། །
རྣམ་འདྲེན་ཟླ་མེད་ཁྱེད་ལ་ཕྱག་འཚལ་ལོ། །འཇིག་རྟེན་ཚུལ་མིན་སྤྱོད་
པ་རྣམས་དང་གཞན། །ཆེར་རློམ་དྲང་སྲོང་བྲམ་ཟེ་དགེ་སློང་རྣམས། །
--



རང་རང་ངེས་ཚུལ་འཛིན་པ་རྣམས་འཁོད་དེ། །བདག་ནི་དཔའ་ཆེན་
ཁྱོད་ལ་རྩེ་གཅིག་གུས། །ཕྱོགས་འདིར་སྔར་ཡང་གྲུབ་པ་བརྒྱ་ཡི་
རྟེན། །ལམ་ཡང་གེགས་མེད་གསལ་བར་བསྟན་པ་སྟེ། །དེ་རིང་
དཔལ་ལྡན་གྲུབ་པའི་གཙོ་བོ་ཁྱོད། །གྲུབ་པའི་འབྲས་བུ་བདག་ལ་སྦྱིན་
པར་གསོལ། །ཁྱོད་ནི་མཁའ་ཁྱབ་དཔའ་བོ་རྣལ་འབྱོར་མའི། །དབང་
ཕྱུག་ཆེན་པོ་རྒྱལ་བ་ཀུན་གྱི་ཡབ། །རབ་ཟབ་རྡོ་རྗེ་ཐེག་པའི་མངའ་
བདག་མཆོག །གེགས་མེད་དེ་ནི་དེ་རིང་བདག་ལ་སྩོལ། །ཞེས་རྣམ་
པ་བརྒྱར་གསོལ་བ་བཏབ་བོ། །བདག་ཉིད་ཆེན་པོ་རྗེ་བཙུན་ཏེ་ལོ་པ་དེ་
ཉིད་ཤིང་ཏ་ལ་བདུན་སྲིད་ཀྱི་ནམ་མཁའ་ལ་ཌཱ་ཀི་མ་བྱེ་བ་དུ་མ་དང་ལྷན་
ཅིག་ངོ་མཚར་བའི་བཀོད་པ་གྲངས་མེད་སྟོན་ཅིང་། ཏིལ་བརྡུང་བའི་
ལས་དང་རྗེས་སུ་མཐུན་པའི་ཡན་ལག་གི་རྡོ་རྗེའི་གླུ་གསུངས་པ། ཨེ་
མ་ཧོ༔ གང་ཞིག་སྙིང་པོར་གྱུར་པ་ཏིལ་གྱི་མར། །ཏིལ་ལ་ཡོད་པར་
ཤེས་ཀྱང་རྨོངས་པ་དག །རྟེན་ཅིང་འབྲེལ་འབྱུང་ཡན་ལག་མ་ཤེས་
པས། །ཏིལ་མར་སྙིང་པོ་འཛིན་པར་མི་ནུས་ལྟར། །ལྷན་ཅིག་སྐྱེས་པ་
གཉུག་མའི་ཡེ་ཤེས་དེ། །འགྲོ་བ་ཀུན་གྱི་སྙིང་ལ་གདོད་གནས་
ཀྱང་། །བླ་མས་མ་མཚོན་རྟོགས་པར་མི་ནུས་ཏེ། །ཏིལ་བརྡུངས་ཕུབ་
མ་བསལ་བར་བྱས་པ་ལས། །ཏིལ་མར་སྙིང་པོ་འབྱུང་བ་ཇི་བཞིན་
་་་
43



དུ། །བླ་མས་བསྟན་པ་དེ་བཞིན་ཉིད་ཀྱི་དོན། །ཏིལ་མར་བཞིན་དུ་
འདུག་པ་གསལ་བར་བྱས། །ཡུལ་རྣམས་དབྱེར་མེད་ངོ་བོ་གཅིག་ཏུ་
གྱུར། །ཀྱེ་ཧོ༔ རིང་འགྲོ་གཏིང་དཔག་དཀའ་བའི་དོན། །ད་ལྟ་ཉིད་དུ་
རྟོགས་པ་ངོ་མཚར་ཆེ། །ཞེས་རབ་ཏུ་སྙན་པའི་དབྱངས་ཀྱིས་ངེས་པ་
དོན་གྱི་ཆོས་ཀྱི་ཆར་ཕབ་པས། ཡུལ་དེའི་སྐྱེ་བོ་ཐམས་ཅད་སྐད་ཅིག་དེ་
ཉིད་ལ་ཡང་དག་པའི་དོན་གྱི་ངེས་པ་རྙེད་ཅིང་མཁའ་སྤྱོད་ཀྱི་གོ་འཕང་
མངོན་དུ་བྱས་ཏེ། གྲོང་ཁྱེར་ཆེན་པོ་དེའང་སྟོང་པར་གྱུར་ཏོ། །དྷ་རི་
མའི་ཁོལ་པོ་ཏིལ་བརྡུངས་པ་ལ་ངེས་པ་རྙེད་དོ། །རྗེ་བཙུན་ཏེ་ལོ་པའི་
ཐུགས་ཀྱི་སྲས་གྲུབ་པ་བརྙེས་པའི་སྐྱེས་མཆོག་ཟ་ཧོར་རྒྱལ་པོ་བློན་
འབངས་འཁོར་བཅས་དང་། སའི་བྱི་བ་ལ་སོགས་ཏེ་དུས་དེ་ཉིད་ཀྱི་
དུད་འགྲོ་ཚུན་ཆད་ཀྱི་སྐྱེ་བོ་འབུམ་ཕྲག་དུ་མ་མཁའ་སྤྱོད་ལ་བཀོད་ཅེས་
ཕྱོགས་ཐམས་ཅད་དུ་གྲགས་པ་དེ་ནི། རྣལ་འབྱོར་གྱི་དབང་ཕྱུག་ཏེ་ལོ་
པ་ཆེན་པོ་ཞེས་ཀྱང་སྨྲའོ། །དེ་ནས་རྗེ་བཙུན་ཏེ་ལོ་པ་གྲོང་ཁྱེར་ཆེན་པོ་
གཞན་དུ་གཤེགས་པ་ལ་ཡིད་འཕྲེང་བར་གྱུར་ཏོ། །དེ་ལྟར་རྣལ་འབྱོར་
གྱི་དབང་ཕྱུག་ཏཻ་ལོ་པ་རྡོ་རྗེ་འཆང་གི་སྤྲུལ་པ་ཡིན་པས། སྤྱིར་ཆོས་
ཐམས་ཅད་དང་ཁྱད་པར་རྒྱུད་སྡེ་མཐའ་དག་གི་བདག་པོར་གྱུར་ཏོ། །
བཞི་པ་ཚད་མེད་ཀྱི་ཐུགས་རྗེས་ཐུགས་སྲས་རྣལ་འབྱོར་མཚན་བརྒྱད་
44



རྗེས་སུ་བཟུང་བའི་ཚུལ་ལ། ཐོག་མར་རྣལ་འབྱོར་པ་ནུས་པ་ཐོགས་
མེད་རྗེས་སུ་གཟུང་བ་ནི། ཡུལ་ཕྱོགས་ཞིག་ན་རྒྱལ་པོ་ཟླ་བ་སེང་གེ་
ཞེས་བྱ་བ། མ་ལ་ཤིན་ཏུ་གུས་ཤིང་མའི་ངག་མི་གཅོག་པ་ཞིག་ཡོད་པ་
ལ། མ་ལ་ཁྱེད་ཀྱི་དོན་དུ་དགེ་བ་ཞིག་བྱེད་པས་ཇི་ལྟར་བྱ་ཞེས་དྲིས་
པས། མ་ན་རེ། ཁྱོད་ཀྱིས་ང་ལ་སྔོན་ཆད་ཅི་དགའ་དགའ་བྱེད་དུ་
བཅུག་པས་ད་ང་ལ་དགེ་བ་མི་དགོས་ཟེར་བ་ལ། རྒྱལ་པོ་དེས་ཁྱེད་མ་
ཤི་བར་ལ་ཅིས་ཀྱང་དགེ་བ་ཞིག་བྱེད་དགོས་གང་ལ་དགའ་ཞེས་དྲིས་
པས། མ་ན་རེ། ཁྱོད་ཡེ་མི་ཉན་ན་རང་གི་མངའ་རིས་ཀྱི་པཎྜི་ཏ་
མཁས་པ་རྣམས་དང་། ཀུ་སཱ་ལིའི་རྣལ་འབྱོར་པ་རྣམས་བསགས་ནས་
རིན་པོ་ཆེ་སྣ་ལྔ་ལས་བྱས་པའི་རང་རང་གི་དཀྱིལ་འཁོར་ཆེན་པོ་རེ་
བཞེངས་ནས། དབང་དང་ཚོགས་འཁོར་བྱས་ན་དགའ་ཞིང་དགེ་བའི་
ལས་མཐར་ཐུག་པ་ཡིན་ནོ་ཟེར། དེར་མའི་ཆེད་དུ་དེ་ལྟར་བྱེད་དོ། །
ཞེས་རང་རེའི་ཡུལ་ཕྱོགས་ཀྱི་པཎྜི་ཏ་དང་། ཀུ་སཱ་ལིའི་རྣལ་འབྱོར་པ་
རྣམས་འཚོགས་ཤིག་ཅེས་པའི་དྲིལ་ཕྱོགས་བཅུར་བསྒྲགས་པས། དེ་
རྣམས་ཐམས་ཅད་དུས་ལ་བྱོན་ཏེ། སོ་སོ་རང་རང་གི་ལུགས་ཀྱི་དཀྱིལ་
འཁོར་ཆེན་པོ་རིན་པོ་ཆེ་ལས་བཞེངས་ནས། རྣལ་འབྱོར་པ་སུ་ནུས་པ་
ཆེ་བ་གཅིག་ཚོགས་དཔོན་བྱེད་པར་ཁ་འཆམས་པ་ལ། གཞན་སུས་



-
-
ཀྱང་མི་འགྲན་ཞིང་། ནུས་པ་ཆེ་བར་གྲགས་པ་ནུས་པ་ཐོགས་མེད་ལ་
ཞུས་ནས་ཁྲི་ལ་བཞུགས་པ་དང་། རྒན་མོ་མི་སྡུག་པའི་གཟུགས་ཅན་
ཞིག་འོངས་ཏེ། ང་ནང་དུ་ཐོང་ཟེར་ཞིང་ཁྲོ་བ་ཞིག་བྱུང་བར། སྒོ་ཕྱེ་བ་
དང་ཚོགས་དཔོན་དེ་ལ་ཁྱོད་ཀྱིས་ཚོགས་དཔོན་མི་ཡོང་ཟེར། དེས་ད་
ལྟ་ང་བས་མཁས་པ་སུ་ཡོད་བྱས་པས། ངའི་མིང་པོ་ཡོད་ཟེར། དེ་
གང་ན་ཡོད་བྱས་པས། དུར་ཁྲོད་འབར་བ་འཛིན་ན་ཡོད་ཟེར་འཚོལ་དུ་
ཕྱིན་པས། ལྗོན་ཤིང་ཞིག་གི་ཡལ་ག་ལ་མི་རོ་ཞིག་བཀལ། དེའི་རྐང་
པའི་མཐེའུ་ཆུང་ལ་རྟ་རྔ་བཏགས་པ་ལ་འཕྱང་མོ་ཉུག་བྱེད་པ་ཞིག་འདུག་
པ་སྤྱན་དྲངས། མི་སྔོ་སངས་རས་ཀྱི་ཨང་རག་གསོལ་བ། སྤྱན་རྩ་
དམར་ཆིལ་ལེ་བ་ཞིག་བྱུང་སྟེ། གཉིས་ཀ་ལ་ཁྲི་མཉམ་དུ་བྱས་ནས་
བཞུགས་སུ་གསོལ་ཏེ་ནུས་པ་འགྲན་པས། དང་པོ་རྗོད་བྱེད་ཀྱི་སྒྲ་དང་
རྟོག་གེའི་ཚད་མ་དང་། ཡིད་ཆེས་པར་བྱེད་པའི་ལུང་ཁུངས་རྣམས་ལ་
བགྲོ་གླེང་བྱས་པས་མཉམ་པར་བྱུང་། དེ་ནས་དངོས་པོ་རྩིག་པ་ར་བ་ལ་
མི་ཐོགས་པ་དང་། ཆུ་ལ་མི་བྱིང་བ་དང་། ནམ་མཁའ་ལ་འགྲོ་བ་
མཉམ་པར་བྱུང་། ཡང་སྔོན་ལ་རྣལ་འབྱོར་པ་ནུས་པ་ཐོགས་མེད་ཀྱིས་
དཀྱིལ་འཁོར་ལྷ་དང་བཅས་པ་གཅིག་བཞེངས། རྗེ་བཙུན་ཏེ་ལོ་པས་
ཀྱང་དེ་དང་འདྲ་བ་གཅིག་བཞེངས། ཏེ་ལོ་པའི་དཀྱིལ་འཁོར་ཁོའི་རླུང་



ཆར་གྱིས་བཤིག ཏེ་ལོས་ཀྱང་ཁོའི་དེ་བཤིག ཡང་རྣལ་འབྱོར་པ་
ནུས་པ་ཐོགས་མེད་ཀྱིས་དུར་ཁྲོད་ནས་མི་རོ་གསར་རྙིང་མང་པོ་བཀུག་
ནས་ཚོགས་དང་མཆོད་རྫས་སུ་བསྒྱུར་ཙ་ན། རྗེ་བཙུན་ཏེ་ལོས་དུར་ཁྲོད་
དུ་བསྐྱལ། རྗེ་བཙུན་ཏེ་ལོས་བཀུག་པའང་ཁོས་བསྐྱལ། ཡང་རྣལ་
འབྱོར་པ་ནུས་པ་ཐོགས་མེད་ཀྱིས་རོ་གསར་རྙིང་མང་པོ་བླངས་ནས་
ཚོགས་དང་མཆོད་རྫས་སུ་བསྒྱུར་ཙ་ན། རྗེ་བཙུན་ཏེ་ལོ་པས་ཆར་རླུང་
སྤྲུལ་ནས་དཀྱིལ་འཁོར་དེ་བཤིག ཁྱི་མང་པོར་སྤྲུལ་ནས་མཆོད་རྫས་དེ་
རྣམས་ཁས་ཁྱེར་ཏེ་སོང་། སྤྲུལ་པའི་ནུས་པ་བྱུང་ཡང་གཞན་གྱིས་མི་
ཤིགས་པའི་ནུས་པ་མ་བྱུང་ངོ་། །དེ་ནས་རྗེ་བཙུན་ཏེ་ལོ་པས་རང་གི་
ལུས་ཕྱི་ནང་སློག་པའི་ནང་དུ། བ་སྤུའི་བུ་ག་རེ་རེར་གསང་སྔགས་ཀྱི་
ལྷ་གཞལ་ཡས་ཁང་དུར་ཁྲོད་དང་བཅས་པ་རེ་རེ་སྤྲུལ། དེ་ལ་ཚོགས་
ཀྱི་ཡོ་བྱད་ག་ནས་བྱུང་ཆ་མེད་པར་སྤྲུལ་པ་དེར་འདུས་པ་ཐམས་ཅད་
ཀྱིས་ལོངས་སྤྱད། ཛམྦུ་གླིང་དུ་མ་ནས་སངས་རྒྱས་མང་པོས་འགྲོ་དོན་
མཛད་པའང་སྤྲུལ། རང་ཉིད་སེང་གེ་ལ་ཞོན་ནས་ཉི་ཟླ་ས་ལ་ཕབ་སྟེ་
གདན་དུ་བཏིང་ནས་ཕར་རྒྱུག་ཚུར་རྒྱུག་མཛད་པས། ཁོ་ཡིས་དེ་རྣམས་
།གང་ཡང་མ་ནུས་པར་ཁོ་ན་རེ། ཨེ་མ་འདི་ལྟ་བུ་ཡིས་ནི། །ངོ་མཚར་
སྤྱོད་པ་ཅི་ལས་བྱུང༌། །ཟེར་བ་ལ། རྗེ་བཙུན་ཏེ་ལོའི་ཞལ་ནས་མགུར་



གསུངས་པ། མ་མཁའ་འགྲོའི་ཚོགས་ལ་ཕྱག་འཚལ་ལོ། །བཀའ་
གསན་དང་རྣལ་འབྱོར་ནུས་པ་ཅན། །དོན་རྟོགས་རྣལ་འབྱོར་ཏེ་ལོ་
པ། །ཅི་བྱེད་འབད་རྩོལ་ཀུན་དང་བྲལ། །སྣང་བ་ཐུག་ཕྲད་རང་གྲོལ་
ལ། །འབད་རྩོལ་ཅི་ཡང་བྱས་པ་མེད། །ཅེས་གསུངས་ནས་ཚོགས་
དཔོན་མཛད་དེ། ཁོང་དད་ནས་རྗེས་སུ་བཟུང་བས་སྨིན་ཅིང་གྲོལ་བའི་
ཐུགས་སྲས་རྣལ་འབྱོར་པ་ནུས་ལྡན་བློ་གྲོས་ཨུ་རྒྱན་ན་བཞུགས་སོ། །
དེ་ཉིད་མངོན་པར་རྫོགས་པར་སངས་རྒྱས་པའི་མཚན་བྱང་ཆུབ་བློ་གྲོས་
ཞེས་བྱ་བར་འགྱུར་རོ། །འདིའི་མཚན་ཐོས་པ་ཙམ་གྱིས་ཀྱང་ཚེ་ཐོག་
མེད་ནས་བསགས་པའི་སྡིག་སྒྲིབ་འདག་ཅིང་མཐར་མངོན་པར་རྫོགས་
པར་འཚང་རྒྱ་བར་འགྱུར་བ་ལགས་སོ།། །།དེ་ནས་མུ་སྟེགས་ནག་པོ་
རྗེས་སུ་གཟུང་ཚུལ་ནི། དཔལ་ནཱ་ལེནྡྲའི་གཙུག་ལག་ཁང་དུ་མུ་སྟེགས་
ཀྱི་པཎྜི་ཏ་ནག་པོ་བྱ་བ་མཁས་ལ་ནུས་པ་ཆེ་བ་ཞིག་ལ། ཕྱི་ནང་ཐམས་
ཅད་ཀྱིས་གུས་པ་བྱེད་དགོས་པ་ཞིག་གིས་སངས་རྒྱས་ཀྱི་བསྟན་པ་ནག་
འཇམ་ལ་བཏང་བས། དེ་གདུལ་བྱར་གཟིགས་ནས་རྗེ་བཙུན་ཏེ་ལོས་
ཁོའི་མདུན་ན་ཕར་ལ་མ་གུས་པའི་ཚུལ་གྱིས་བྱོན་པས། དེ་ཉིད་ཁྲོས་
ནས་ཁྱོད་དང་ང་རྩོད་པ་དང་ནུས་པ་གཉིས་ཀ།འགྲན་ཟེར་རོ། །དེར་རྒྱལ་
པོ་དཔང་དུ་བཞག་སྟེ་གནམ་གང་གི་ཉིན་དུས་བཏབ་བོ། །གང་ཕམ་པ་
48



---
-
-
-
-
དེ་སུ་རྒྱལ་བ་དེའི་བསྟན་པ་ལ་འཇུག་པར་བྱས་ནས། ཁྲི་བཞི་བཤམས་
ནས་གཉིས་ལ་རྒྱལ་པོ་དང་དཔང་པོ་བཞུགས། གཡས་གཡོན་གྱི་ཁྲི་
གཉིས་ལ་སྔར་རྒོལ་ཕྱིར་རྒོལ་གཉིས་བཞུགས་ནས། དང་པོ་ཚིག་ལ་ས་
མ་ཡའི་འགལ་འགྲེལ་སྟོན་པ་ལ་རྗོད་བྱེད་ཀྱི་སྒྲ་དང༌། དོན་གྱི་འགལ་
འགྲེལ་སྟོན་པ་ལ་རྟོག་གེའི་ཚད་མ་དང་། ཡིད་ཆེས་པར་བྱེད་པ་ལུང་གི་
རྒྱབ་རྟེན་གསུམ་ལ་འགྲན་པས། རྗེ་བཙུན་ཏེ་ལོ་པ་མ་ཐུབ་སྟེ་ནང་པ་
སངས་རྒྱས་པ་རྒྱལ་ལོ། །དེ་ནས་ཀྱང་ནུས་པ་འགྲན་ཟེར་ནས་དང་པོ་མུ་
སྟེགས་པས་ནམ་མཁའ་ལ་དཀྱིལ་འཁོར་བྲིས་པ་ལ། རྗེ་བཙུན་ཏེ་ལོ་
པས་ཡི་གེ་བདུན་པའི་སྔགས་ཆུ་ལ་བཏབ་ནས་དཀྱིལ་འཁོར་ལ་གཏོར་
བས་མུ་སྟེགས་ཀྱི་དཀྱིལ་འཁོར་ཆུས་བཀྲུས་སོ། །ཡང་ཡི་གེ་བདུན་
པའི་སྔགས་ཐལ་བ་ལ་བཏབ་ནས་ནམ་མཁའ་ལ་གཏོར་བས་རླུང་འཚུབ་
ལངས་ཏེ་འབྲིར་མ་སྟེར་རོ། །དེ་ནས་རྗེ་བཙུན་ཏེ་ལོ་པས་ནམ་མཁར་
བདེ་མཆོག་གི་དཀྱིལ་འཁོར་ཞིག་བཞེངས་ནས་ཤེལ་གྱི་གུར་ཕུབ་
སྟེ། ཕྱི་ནས་བལྟས་ན་ནང་གསལ། ནང་ནས་བལྟས་ན་ཕྱི་གསལ་བ་
ཞིག་སྤྲུལ་པ་མུ་སྟེགས་པས་བཤིག་པར་མ་ནུས་སོ། །དེ་ནས་ཉི་མ་རྟོད་
གནོན་ལ་འགྲན་ཏེ། དང་པོ་ཁྱེད་ཀྱིས་ཟུང་ཟེར་བར། རྗེ་བཙུན་ཏེ་ལོ་
པས་ཉི་གྲིབ་མཚམས་སུ་ས་ལ་རྟིང་པ་བཙུགས་ཏེ་ཉི་མ་བཟུང་



བས། ཞག་བདུན་གྱི་བར་དུ་སྣང་བའི་གསལ་བྱེད་ཉིན་མོ་འབའ་ཞིག་ཏུ་
གྱུར་ཏོ། །དེ་ནས་མུ་སྟེགས་པས་ཉི་མ་བཟུང་བས། རྗེ་བཙུན་ཏེ་ལོ་
པས་ཉི་གྲིབ་མཚམས་ནས་ཕུ་བཏང་བས་མུན་པར་སོང་། ཉིན་ཞག་
བདུན་གྱི་བར་དུ་ཉི་མ་ནུབ་ནས་མེད་དོ། །དེར་རྗེ་བཙུན་ཏེ་ལོ་པས་སྐྲའི་
ལྭ་བ་བྲེགས་ལ་སངས་རྒྱས་ཀྱི་བསྟན་པར་ཞུགས་གསུངས་པས། མུ་
སྟེགས་པ་ཆད་ལ་མི་བརྟན་པ་དང་ཁྲོ་བ་སྐྱེས་ཁ་ནས་མེ་བྱུང་སྟེ། རྗེ་
བཙུན་ཏེ་ལོ་པ་ལ་བཏང་ནས། ཁོ་ན་རེ། ཁམས་གསུམ་ཀུན་ཀྱང་
གཡོ་བྱེད་པའི། །ང་ལ་མི་འཇིགས་རྣལ་འབྱོར་སུ། །ཟེར་བ་ལ། རྗེ་
བཙུན་ཏེ་ལོ་པས་མེ་དེ་བས་ཀྱང་ཆེ་བ་བྱུང་སྟེ། སླར་ཁོ་རང་གི་མེ་དང་
གཉིས་ལོག་ནས་སྐྲའི་ལྭ་བ་བསྲེགས་ནས། རྗེ་བཙུན་ཏི་ལོས་མགུར་
གསུངས་པ། མཁའ་འགྲོའི་ཚོགས་ལ་ཕྱག་འཚལ་ལོ། །བཀའ་
གསན་དང་མུ་སྟེགས་ནུས་པ་ཅན། །ང་ནི་འཇིགས་པ་ཀུན་ལས་ནི། །
ཡོངས་སུ་གྲོལ་གྱི་ཏེ་ལོ་ཡིན། །ཞེས་གསུངས་པས། མུ་སྟེགས་པ་
དད་ནས་རྗེས་སུ་བཟུང་བས་ཐུགས་སྲས་གྲུབ་པ་ཐོབ་པའི་རྣལ་འབྱོར་པ་
ནག་པོ་དགེ་བ། དུར་ཁྲོད་ཆེན་པོ་བསིལ་བའི་ཚལ་ན་བཞུགས་སོ། །
དེ་ཉིད་མངོན་པར་རྫོགས་པར་སངས་རྒྱས་པའི་མཚན་བྱང་ཆུབ་དགེ་བ་
ཞེས་བྱ་བར་འགྱུར་རོ། །འདིའི་མཚན་ཐོས་པ་ཐམས་ཅད་ཀྱང་མ་འོངས་
|
=



པ་ན་སྟོང་ཉིད་སྙིང་རྗེའི་སྙིང་པོ་ཅན་གྱི་རྟོགས་པ་ཁྱད་པར་ཅན་རྒྱུད་ལ་
སྐྱེས་ཏེ། མྱུར་དུ་མངོན་པར་རྫོགས་པར་འཚང་རྒྱ་བར་འགྱུར་
རོ།། །།དེ་ནས་སྒྱུ་མ་མཁན་རྗེས་སུ་གཟུང་ཚུལ་ནི། རྒྱ་གར་རྡོ་རྗེ་
གདན་གྱི་ཤར་གྱི་ཡུལ་ཕྱོགས་ཤིག་ན་རྒྱལ་པོ་ཆེན་པོ་ཞིག་ཡོད་པ་
ལ། སྒྱུ་མ་མཁན་ཞིག་དང་འགྲས་པ་ལས། ཁོས་སྒྱུ་མའི་དམག་
དྲངས་ནས། ཕོ་བྲང་དང་ཉེ་བའི་ཡུལ་ཁམས་ཐམས་ཅད་ཕྲོགས་ནས་
འབངས་ཀུན་བྲོས་ཏེ། དཔོན་གཡོག་ཐམས་ཅད་ཇི་ལྟར་བྱ་གྲོས་བྱེད་
པའི་སར། བུད་མེད་མི་སྡུག་པ་མཁར་བ་ལ་བརྟེན་པ་ཞིག་བྱུང་ནས་
ཁྱེད་རྣམས་ཅི་བྱེད་ཟེར། རྒྱལ་པོ་གཞན་གྱིས་ཡུལ་ཁམས་ཕྲོགས་པས་
ཅི་དྲག་གྲོས་བྱེད་པ་ཡིན་བྱས་པས། མོ་ན་རེ། ང་ལ་གྲོས་ཡོད་པས་
རྒྱལ་པོའི་སྤྱན་སྔར་ཐོང་ཟེར་བ་ལ། དམངས་ཀྱིས་ཕྱི་བློན་ལ། དེས་
ནང་བློན་ལ། དེས་རྒྱལ་པོ་ལ་རིམ་གྱིས་བསྙད་པས། རྒྱལ་པོ་ན་
རི། གྲོས་འབངས་མོ་ལ་དྲིས། ཆ་སྒོ་ཁྱི་ལ་ཞོག་བྱ་བ་ཡིན་
པས། གྲོས་གང་ན་ཡོད་ཆ་མེད་པས་ཡར་ཐོང་དང་གསུངས་
པས། བུད་མེད་དེ་ན་རེ། རྒྱལ་པོ་ཆེན་པོ་ཉིད་ལ་བློན་པོ་ཆེན་པོ་གོ་ཆོད་
ཀྱི་དམག་དཔོན་ཡོང་བ་གཅིག་ཀྱང་མི་འདུག་པས་དམག་མི་ཟློག་
ར། རྒན་མོ་དེས་མགུར་གསུངས་པ། དགྲ་ཐབས་མཁས་པའི་སྐྱེ་བོ་



-
--
ཡིས། །དགྲ་ལ་གནོད་པ་སྐྱེལ་འདོད་ན། །ཚིག་རྩུབ་མི་བརྗོད་ངག་
འཇམ་སྨྲ། །དེ་ནས་གནོད་ཆེན་སྐྱེལ་བ་ཡིན། །ཞེས་ཡུལ་འདིའི་མི་
རྣམས་ཀྱིས་རང་རང་ལ་གནོད་པའི་ཐབས་མིན་པ། དགྲ་ལ་གནོད་པ་
འཁྱོལ་བ་མི་འདུག་པས། ཁྱེད་ལ་དམག་དཔོན་མེད་པས་ལན་འདུག་
པས་ངའི་མིང་པོས་དམག་དཔོན་བྱས་ན་བཟློག་ཟེར་བས། མིང་པོ་ག་ན་
ཡོད། ཅི་འདྲ་བ་ཡོད་བྱས་པས། མོ་ན་རེ། ངའི་མིང་པོ་དུར་ཁྲོད་སྨྲ་
ཤ་དུ་ལ་ཀྵེ་ཏྲ་ན། ཤིང་ཤ་བའི་ལྗོན་པ་དཔག་ཚད་ཙམ་སླེབས་པའི་ཡལ་
ག་ལ་རྟ་རྔ་ཉག་མ་གཅིག་བཏགས་ནས་དེ་རོ་གཅིག་གི་མཐེའུ་ཆུང་ལ་
བཏགས། རོ་དེའི་སྲིན་ལག་ལ་རྟ་རྔ་ཉག་མ་གཅིག་བཏགས་པ་ལ་
འཇུས་ནས་བར་སྣང་ལ་གར་བྱེད་ཅིང་ཡོད་ཀྱི་ཟེར་བ་ལ། དེ་ལ་རྒྱལ་པོ་
ཡིད་མ་ཆེས་ནས་བལྟར་བཏང་ཙ་ན། དེ་ལྟར་འདུག་པ་ལ་ཕོ་ཉས་ཞུས་
པ། རྒྱལ་པོ་ཆེན་པོའི་ཞུ་བ་ལ། ངེད་ཀྱི་ཡུལ་ཁམས་ཐམས་ཅད་རྒྱལ་
པོ་གཞན་གྱི་དམག་གིས་ཕྲོགས་པས། ཁྱེད་དམག་དཔོན་ལ་འབྱོན་
དགོས་ཞུས་པས། གནངས་དམག་དུས་ཐོབ་ཅིག་ངས་འོང་གི་
གསུངས། དེར་དམག་དུས་བཏབ་ནས་སྒྱུ་མ་མཁན་དེས་དམག་གྲངས་
མེད་པ་མང་པོ་སྤྲུལ་ནས་བྱུང་སྟེ་ཡུལ་ཁམས་མངའ་རིས་ཐམས་ཅད་
ཕྲོགས་པ་དང༌། ཕོ་བྲང་ཡང་ཤོར་ལ་ཁད་ཡོད་ཙ་ན་མི་རྣམས་ན་
--
---
----
--
----



---
-
ན་
རེ། བུད་མེད་དེའི་གྲོས་ལ་ཉན་པ་ལ་འདི་ལས་ཅི་ཡོང་། མི་རྣམས་
བསད་པའི་སྣང་བ་ཤར་བས། མི་འདི་ཙམ་བསད་ཇི་ཙུག་བྱེད་ཟེར་བ་
ལ། རྒྱལ་པོས་ཕོ་བྲང་གི་སྟེང་ནས་བལྟས་ཙ་ན་མཐའ་ཐམས་ཅད་
དམག་གིས་བསྐོར་ནས་ཤོར་ལ་ཁད་འདུག སྔར་གྱི་བུད་མེད་དེ་སྒོ་ན་
འདུག་པ་ལ་དེར་ཁྱོད་ཀྱི་མིང་པོ་གར་སོང་དགོས་པའི་དུས་སུ་མེད་པ་
བྱས་པས། ཧ་ལས་མི་དགོས་ངའི་མིང་པོས་སླེབས་ནས་ཡོང་གི་ཟེར་
ནས། མི་སྔོན་པོ་བཙུན་པའི་གོས་ར་རི་གྱོན་པ་ཞིག་ཡོང་སྟེ་དེ་ཏེ་ལོ་པ་
ཡིན་པར་ཤེས་ནས་ཀུན་གྱིས་ཕྱག་བཙལ་དམག་བཟློག་པར་ཞུས་
པས། དེར་རྗེ་བཙུན་ཏེ་ལོ་པས་ཟིལ་གྱིས་གནོན་པའི་ཏིང་ངེ་འཛིན་ལ་
བཞུགས་ནས། རྒྱལ་པོའི་ཕོ་བྲང་ནས་ཏིང་ངེ་འཛིན་གྱི་དམག་གྲངས་
མེད་པ་བཏོན་ནས་དགྲ་ལ་འཐབས་པས། སྒྱུ་མ་མཁན་གྱི་དམག་ཐམས་
ཅད་གཡུལ་བཟློག་སྟེ་མི་མང་པོ་བསད། སྒྱུ་མའི་མཁན་པོ་བཙོན་དུ་
བཟུང་ནས་འོངས་པས་སྒྱུ་མ་མཁན་ན་རེ། རྗེ་བཙུན་ཆེན་པོ་ཏཻ་ལོ་པ་
ལ། ཆོས་ལ་བརྟེན་པའི་སྐྱེས་མཆོག་ཁྱེད། །འདི་ལྟར་བྱེད་པ་ག་ལ་
རུང༌། །ཁྱེད་ནི་རྣལ་འབྱོར་ཁྱད་པར་ཅན། །མཆོག་ཏུ་གྱུར་པ་ཡིན་པ་
ལ། །འདི་ཙམ་མི་གསོད་སྡིག་པ་ཆེ། །ཟེར་བ་ལ། རྗེ་བཙུན་ཏེ་ལོའི་
ཞལ་ནས། རྨི་ལམ་དགེ་སྡིག་སྦྱངས་པ་དང༌། །སྒྱུ་མའི་སྐྱེས་བུ་



-
--
--
བསད་སོགས་དང་། །སེམས་མེད་ཕྱིར་ན་སྡིག་པ་མེད། །དགེ་མེད་
སྡིག་པ་ག་ལ་ཡོད། །གསུངས་པས། སྒྱུ་མ་མཁན་དེ་ཉིད་མི་ཕྱེད་པའི་
དད་པ་ཐོབ་སྟེ་རྗེས་སུ་བཟུང་བས། ཐུགས་སྲས་གྲུབ་པ་ཐོབ་པའི་རྣལ་
འབྱོར་པ་སླུ་བྱེད་སྨྲ་བ་ཧ་ཧ་སྒྲོག་པའི་དུར་ཁྲོད་ན་བཞུགས་སོ། །དེ་ཉིད་
མངོན་པར་རྫོགས་པར་སངས་རྒྱས་པའི་མཚན་བྱང་ཆུབ་བདེན་པར་སྨྲ་བ་
ཞེས་བྱ་བར་འགྱུར་རོ།། །།དེ་ནས་ཆང་ཚོང་མ་རྗེས་སུ་གཟུང་བའི་ཚུལ་
ནི། རྒྱ་གར་ཤར་ཕྱོགས་ལངྐ་པ་ཎི་བྱ་བ་ན་ཆང་ཚོང་མ་དྲེགས་པ་ཅན་
ཞིག་ཡོད་པས། ཁྱོ་ཤིང་ལེན་དུ་སོང་མོ་ཆང་འཚོང་བའི་སྒྲི་ཀ་ལ་སྒོ་
ཕྱིར་ཕྱིན་པའི་དུས་སུ། རྗེ་བཙུན་ཏེ་ལོ་པས་སྤྲེའུར་བྱས་ནས་ཆུང་རྣམས་
འཐུང་། ཐེམ་བུ་བཏང་། ལྷག་མ་ཐབ་ཏུ་བླུག་བཞག་ཙ་ན། ཆང་
ཚོང་མ་ནང་དུ་ཡོང་ནས་སྤྲེའུ་ལ་རྒྱབ་ནས་སྒོར་བཏོན། ཡང་ཆུ་ཉུང་དུ་
རེ་བསིངས་ནས་བཞག་པས། མོ་རང་ཕྱིར་ཕྱིན་པའི་རེས་ལ་ཡང་ཐེམ་
བུ་བཏོན་ནས་བྱུང་། དེར་ཁྱོ་ལོག་བྱུང་བ་ལ་གོང་གི་ལོ་རྒྱུས་བཤད་པས་
ཁྱོད་ཀྱིས་གོ་མ་ཆོད་པ་ཡིན་ཟེར་ནས་བཟའ་མི་གཉིས་ལོགས་ནས་སྤྲེའུ་
སྲུང་ཙ་ན། ཡང་བྱི་བ་ཞིག་ཡོང་ནས་ཆང་ཐབ་ཏུ་གཏོར་ནས་སོང་
སྟེ། བཟའ་མི་གཉིས་ཀས་ཀྱང་མ་ཐུབ་པས། དེར་མི་རྣམས་ན་
རེ། ཁྱེད་རང་གི་སྒོའི་སྤྲང་པོ་རྣལ་འབྱོར་པ་དེ་ཡིན་ཏེ་ཡོང་ཟེར། དེ་



---
རང་ལ་གསོལ་བ་ཐོབ་དང་ཐབས་ཡོང་ཉེན་ཆེ་ཟེར་བ་ལ། རྗེ་བཙུན་ཏེ་
ལོ་པ་ལ་གསོལ་བ་བཏབ་པས། དམ་པ་བདག་ཅག་རྣམས་ཆང་
བཙོངས་ནས་དེའི་རིན་གྱིས་འཚོ་བར་རེ་བ་ཡིན་པ་ལ། ཆང་འཚོང་དུ་
མ་སྟེར་ཏེ། ཞེས་གོང་གི་ལོ་རྒྱུས་ཞུས་པས། སྤྲང་པོ་དེ་ན་རེ། ཆང་
ཉོ་མཁན་རྣམས་ལ་སྒྲོན་དང་ཆང་ཡོང་གི་གསུངས་པས། མོ་ན་རེ་ཆང་
ཡང་མེད། ཡོད་ཀྱང་ཉི་མ་རྒས་པས་ཉོ་མི་ཡང་མེད་ཟེར། བལྟས་
པས་ཆང་སྔར་བས་མང་བ་འདུག ཉི་མ་ཡང་ཕྱིར་དྲངས་པས་ཕྱེད་ཙམ་
དུ་བྱས་ནས། ཆང་ཉོ་བ་རྣམས་བོས་ཏེ་ཆང་བཙོངས་པས་འཛད་པ་མེད་
པ་བྱུང་སྟེ། རིན་ཡང་མང་པོ་ཁུགས་པས་དེར་སྤྲང་པོ་ལ་དད་
ནས། དམ་པ་ཁྱེད་ནི་ཇི་ལྟ་བུ། །བདག་ཅག་རྗེས་སུ་གཟུང་དུ་
གསོལ། །ཞེས་དང་། རྗེ་བཙུན་ཏེ་ལོ་པ་ལ་གསོལ་བ་བཏབ་པ་འདི་ལྟ་
སྟེ། ལྷ་མོ་སྔོན་ཚེ་ངེས་པར་ལྷ་རྣམས་ཀྱིས། །ཆུ་གཏེར་བསྲུབས་
ལས་ཐོན་པའི་བདུད་རྩི་བཞིན། །ཁྱེད་ལ་ཆང་ནི་བདུད་རྩི་དམ་པ་སྟེ། །
དེར་བརྟེན་སླད་དུ་བདག་རྣམས་འདིར་མཆིས་སོ། །གང་དག་སྡུག་
བསྔལ་མངོན་པར་འབར་བའི་ལུས། །དེ་དག་བདེ་བར་བྱེད་པ་བདུད་
རྩིའི་ཆང་། །དམན་ཞིང་ཞུམ་པ་རྣམས་ལ་སྤོབས་པ་དང་། །མྱ་ངན་
ལྡན་པ་རྣམས་ལ་དགའ་མཆོག་སྦྱིན། །རྨོངས་ལ་བློ་དང་ཁྲོས་ལ་
-
--
ད5



མཛུམས་མདངས་བསྐྱེད། །ལྐུགས་པ་རྣམས་ལ་ལྕེ་དང་ཕལ་པའི་
གེགས། །དཔལ་དང་བརྟུལ་ཕོད་མཐའ་དག་སྐྱེད་བྱེད་ཆང་། ཕངས་
མེད་རིན་གྱིས་ཉོས་པ་འདི་དག་ཀུན། །སྐྱེས་མཆོག་དམ་པ་ཁྱེད་ལ་
མཆོད་པ་འབུལ། །ཞུས་པས། རྗེ་བཙུན་ཏེ་ལོ་པས་མགུར་གསུངས་
པ། མཁའ་འགྲོའི་ཚོགས་ལ་ཕྱག་འཚལ་ལོ། །བཀའ་གསོན་དང་
མྱོས་བྱེད་ཆང་མའི་རིགས། །ང་ནི་ཏི་ལོ་འགྲོ་བའི་མགོན། །ཁྱོད་ཀྱིས་
མཐོང་མེད་རྣལ་འབྱོར་པ། །ཞེས་གསུངས་ཤིང་། རྗེ་བཙུན་ཏེ་ལོ་པ་
རྟེན་མེད་པའི་བར་སྣང་ལ་སྐྱིལ་ཀྲུང་བཅས་ཏེ། འོད་ཀྱི་འཁོར་ལོ་མངོན་
པར་བསྐོར་བཞིན་དུ་ཆང་ཚོང་མ་ལ་མགུར་གསུངས་པ། དཔལ་མོ་
བདག་ནི་མི་གནས་ཡེ་ཤེས་ཆེ། །ངེས་པར་རབ་རྙེད་གང་ཡང་གནས་
མེད་དེ། །ག་ནས་གང་དུ་འགྲོ་འོང་རྣམ་པར་སྤངས། །འོན་ཀྱང་འགྲོ་
འོང་གནས་ཚུལ་རྣམ་པར་སྟོང༌། །འགྲོ་བ་འདི་དག་རྣམ་བརྗོད་མིང་སྣ་
ཚོགས། །སྨྲ་བསམ་བརྗོད་པ་མེད་པ་ཁོ་ན་སྟེ། །དེ་ནི་ཕྱི་ནང་རྒྱ་ཆེར་
རྟོགས་པ་ཉིད། །རེ་ཞིག་ཁྱོད་ཀྱི་བསམ་པ་གཞན་སྨྲོས་ཤིག །ཅེས་
གསུངས་པས། ཆང་ཚོང་མས་གསོལ་བ། འོ་ན་རྣལ་འབྱོར་གྱི་དབང་
ཕྱུག་ཆེན་པོ་ཅུང་ཟད་སྤོབས་པར་བགྱི། གང་དག་མྱོས་བྱེད་བྱེ་བ་རྒྱས་
བཞིན་དུ། །རྣམ་གྲོལ་ཡེ་ཤེས་མཆོག་ཏུ་བཟང་པོ་ལ། །དགའ་མགུར་
-
-
-
-
-
-
-
་་་་་
56



་་་་་་
སྤྱོད་པའི་འཆི་བདག་རྣམ་འཇོམས་པ། །ཐབས་གང་གྲུབ་པའི་དབང་
ཕྱུག་རྣམས་ལ་མངའ། །ཁྱེད་ཀྱིས་བདག་ལ་དེ་རིང་གེགས་མེད་
པར། །འདོད་ལ་བརྐམ་པ་མངོན་པར་འཕེལ་བཞིན་དུ། །འཆི་མེད་
གསང་ཆེན་ཡེ་ཤེས་དམ་པའི་བདེ། །ཟབ་ཡངས་་་་ན་མེད་པ་སྩོལ་བར་
མཛོད། །ཅེས་ཕྱག་འཚལ་ཞིང་སྐོར་བ་བྱས་ནས་པུས་ོ་བཙུགས་ཐལ་
མོ་སྦྱར་ཏེ་གནས་པ་ལ། རྗེ་བཙུན་ཆེན་པོ་ཏི་ལོ་པས་གསུངས་པ། དད་
བརྩོན་ལྡན་པའི་དཔལ་མོ་ཁྱོད་ཉོན་ཅིག །འབར་བྱེད་སྲེག་བྱེད་ཐར་བར་
བྱེད་པ་ཡི། །མེ་ཡང་དྲང་སྲོང་རྣམས་ལ་པད་རྫིང་བཞིན། །ཆུར་
གནས་རྣམས་ལ་ཆུ་ཡང་གཞལ་མེད་ཁང་། །རྣལ་འབྱོར་གྲུབ་ཐོབ་
རྣམས་ལ་ས་ཡང་གསེར། །རྨ་བྱ་རྣམས་ལ་དུག་ཀྱང་བདུད་རྩི་སྟེ། །
གྲུབ་པས་དངུལ་ཆུས་ལྕགས་ཀྱང་གསེར་དུ་བྱེད། །ཐབས་ཀྱིས་
འཕགས་ལ་ཉོན་མོངས་བྱང་ཆུབ་ལམ། །དེ་ཉིད་མཐོང་ན་གང་ཡང་
སྙིང་པོ་མཆོག །དཔལ་མོ་གང་ཞིག་མྱངས་པ་ཙམ་གྱི་དོན། །རབ་
འབར་སྙིང་གའི་ཟུག་རྔུ་མཐར་བྱེད་ཅིང་། །རླབས་ཆེན་བདེ་བའི་དགའ་
སྟོན་ཐོབ་བྱེད་པ། །ཆང་གི་ཆོ་གས་ཁྱེད་འདིར་རྣམ་པར་གྲོལ། ཞེས་
གསུངས་པས། ཆང་ཚོང་མས་ཡང་དག་པའི་དེ་ཁོ་ན་ཉིད་བརྙེས་ཏེ་མོ་
དད་པར་གྱུར་ནས། རྗེས་སུ་བཟུང་བས་གྲུབ་པ་ཐོབ་པའི་རྣལ་འབྱོར་མ་
--
-
--
ས་
་ ་་་་
་་
་་
་
：: དའ -
57



་
།
-
།
ཉི་འོད་སྒྲོན་མ་སོ་ས་གླིང་ན་བཞུགས་སོ། །དེ་ཉིད་མངོན་པར་རྫོགས་
པར་སངས་རྒྱས་པའི་མཚན་བྱང་ཆུབ་སྒྲོན་འཛིན་བྱ་བར་འགྱུར་རོ། །དེ་
ལྟ་བུའི་རྣལ་འབྱོར་མ་དེའི་མཚན་ཐོས་པ་ཙམ་གྱིས་ཀྱང་ཚེ་ཐོག་མ་མེད་
པ་ནས་བསགས་པའི་སྡིག་སྒྲིབ་འདག་ཅིང་མཐར་མངོན་པར་རྫོགས་པར་
འཚང་རྒྱ་བར་འགྱུར་རོ།། །།དེ་ནས་ལས་རྒྱུ་འབྲས་དངོས་སུ་བསྟན་
ཏེ། མུ་སྟེགས་རྒྱང་འཕེན་པ་རྗེས་སུ་གཟུང་བའི་ཚུལ་ནི། ལས་རྒྱུ་
འབྲས་ཁས་ལེན་པའི་ནང་པའི་པཎྜི་ཏ་ཞིག་དང་། ལས་རྒྱུ་འབྲས་ཁས་
མི་ལེན་པའི་མུ་སྟེགས་རྒྱང་འཕེན་པའི་ལྟ་བ་འཛིན་པའི་མུ་སྟེགས་ཀྱི་པཎྜི་
ཏ་ཞིག་དང་རྩོད་པ་བྱས་པས། གང་བདེན་གྱི་ཤན་མ་ཕྱེད་པར་ཡུལ་
ཁམས་ཀྱི་མི་མང་པོ་ཆད་ལྟ་ལ་བཀོད་པའི་ཚེ། ནང་པའི་པཎྜི་ཏས་ལུང་
དང་རིགས་པས་རྒྱུ་འབྲས་བདེན་པར་འདོད་པའི་ཤེས་བྱེད་བཀོད་དེ་སུན་
ཕྱུང་ཡང་། གང་རྒྱལ་ཤན་མ་ཕྱེད་པར་གཉིས་ཀའི་དཔང་པོ་ཐུབ་པ་མ་
བྱུང་བར། རྗེ་བཙུན་ཏེ་ལོ་པས་ཁོང་གཉིས་རྩོད་པ་བྱེད་པའི་མདུན་ན་
ཚུར་ཕེབས་པས། དཔང་པོ་འཆོལ་ཟེར་བ་ལ་ཞལ་གྱིས་བཞེས་
ནས། པཎྜི་ཏ་གཉིས་ཀྱིས་རྩོད་པ་བྱས། རྗེ་བཙུན་ཏེ་ལོ་པ་ལ་གང་
བདེན་གང་རྒྱལ་དྲིས་པས། རྗེ་བཙུན་གྱིས་གསུངས་པ། འཁྱགས་པ་
ལ་གོས་ཀྱིས་དྲོ་བར་ནུས། ལྟོགས་པ་ལ་ཁ་ཟས་ཟོས་པས་
་
་
58



，
འགྲངས། སྐོམ་པ་ལ་བཏུང་བ་འཐུང་བས་ངོམས། དེས་ན་རྒྱུ་འབྲས་
ཡོད་པར་འདོད་པ་བདེན་ཞིང་རྒྱལ་ལོ་གསུངས་པས། མེད་པར་འདོད་
པ་དེ་ན་རེ། འོ་ན་ཁྱོད་དང་ང་རྩོད་པར་བྱ་ཟེར་ནས་དེར་ལུང་དང་རིགས་
པ་སྒྲ་ཚད་ཀུན་གྱི་སྒོ་ནས་རྒྱུ་འབྲས་ཡོད་མེད་ཀྱི་རྩོད་པ་བྱས། རྗེ་བཙུན་
ཏི་ལོ་པས། ལས་རྒྱུ་འབྲས་ཡོད་པར་འདོད་དེ། བཟའ་རྒྱུ་ཟོས་ནས་
འགྲངས། ལུས་ལ་གོས་གྱོན་ན་དྲོ་ཞིང་མ་གྱོན་ན་གྲང་བ་དང་འདྲ་བ་
ཡིན། དགེ་བ་བྱས་པའི་འབྲས་བུས་མཐོ་རིས་འཐོབ་ལ། སྡིག་པ་བྱས་
པའི་འབྲས་བུས་ངན་སོང་དུ་སྐྱེ་བ་ཡིན་གསུངས་སོ། མུ་སྟེགས་ཀྱི་པཎྜི་
ཏ་དེ་ན་རེ། དགེ་བ་བྱས་པའི་འབྲས་བུ་བདེ་བའང་མེད། སྡིག་པ་བྱས་
པའི་འབྲས་བུ་སྡུག་བསྔལ་ཡང་མེད། ཡོན་ཏན་ཐམས་ཅད་མཁྱེན་
པའང་མེད། དེས་གསུངས་པའི་དམ་པའི་ཆོས་ཀྱང་མེད་ཟེར་ནས་རྩོད་
པ་བྱས། རྗེ་བཙུན་ཏེ་ལོ་པས་རིགས་པ་གནམ་ལྕགས་ཀྱི་འཁོར་ལོས་ཁོ་
ཕམ་པར་མཛད་དེ། རྗེ་བཙུན་ཏེ་ལོ་རྒྱལ་ནས་ད་ངའི་བསྟན་པ་ལ་ཞུགས་
ལ་ཆོས་གྱིས་གསུངས་པས། ཁོ་ན་རེ། ཡིད་མི་ཆེས་པས་ང་སྡིག་པ་
བྱས་པས་ངན་སོང་དུ་སོང་བ་ཡིན་ཟེར་བ་ཞིག་མངོན་སུམ་དུ་སྟོན་ཟེར་བ་
ལ། རྗེ་བཙུན་ཏེ་ལོ་པས་ཁྱོད་དབྱུག་པའི་རིགས་པ་མཁན་ཁུ་ཚུར་གྱིས་
རི་སྣ་མ་འགེགས་པར་ངའི་ཆོས་གོས་ལ་འཇུས་ལ་འདེང་དང་མངོན་
-
-
-
-
ས



--
་
，
སུམ་དུ་བསྟན་གྱི་གསུངས་ནས་ཕྱིན་པ་དང༌། བཙོ་སྲེག་བྱེད་པའི་
དམྱལ་བ་དང་། སྒྲ་མི་སྙན་པའི་དམྱལ་ཁམས་དང་། དྲི་མི་ཞིམ་པའི་
དམྱལ་ཁམས་ལ་སོགས་པའི་སྡུག་བསྔལ་མྱོང་བ་དུ་མ་མཐོང་
ནས། འདི་རྣམས་རྒྱུ་འབྲས་བསླུ་བ་མེད་པས། གང་གིས་བསྐྱེད་པ་
ཡིན་གསུངས་པས། སྐྱེ་བ་སྔ་མ་སྡིག་པ་བྱས་པས་བསྐྱེད་པ་ཡིན་
ཟེར། ཁྱད་པར་ས་ཕྱོགས་ཤིག་ན་ཟངས་ཆེན་པོ་གཅིག་ཁྲོ་ཆུ་དམར་
ཆིལ་ཆིལ་ཁོལ་བའི་ཕྱོགས་ན་གཤིན་རྗེའི་དམག་ཚོགས་གོས་རབ་ཏུ་
འབར་བའི་དམྱལ་སྲུང་འདུག་པ་ལ། ཟངས་འདིར་ཅི་འཇུག་པ་ཡིན་
གསུངས་པས། འདིའི་ནང་དུ་ཛམྦུའི་གླིང་ན་རྒྱུ་འབྲས་ཡོད་མེད་ལ་རྩོད་
པ་བྱེད་པ་གཉིས་ཡོད་པའི་ལས་རྒྱུ་འབྲས་མེད་པར་འདོད་པ་དེ་འདིར་སྐྱེ་
བས་དེ་འཚོད་པ་ཡིན་ཟེར་ཚེ། མུ་སྟེགས་པ་དེ་བྱེད་དེ་འཕྲལ་དུ་ངོ་ཤེས་
ཀྱི་དོགས་པའི་སྡུག་བསྔལ་བྱུང་ནས། བླ་མ་ད་བསྟན་མི་དགོས་ཕྱིར་ལ་
བཟློག་ལ་འདེང་ཞུས་པས། དེར་ཕྱིར་བཟློག་ནས་ད་ཆོས་གྱིས་ལ་ལས་
རྒྱུ་འབྲས་ལ་ཡིད་ཆེས་བསྐྱེད་གསུངས་པས། ཡང་ཁོ་ན་རེ། ལས་
ནག་པོ་བྱས་པའི་འབྲས་བུ་སྡུག་བསྔལ་དུ་འདུག་པས་མི་དགེ་བའི་ལས་
སྤོང་བར་བྱེད་དེ། ལས་དཀར་པོ་བྱས་པའི་འབྲས་བུ་བདེ་བ་མེད་པས་
དགེ་བའི་ལས་སྒྲུབ་པར་མི་བྱེད་ཟེར་བ་ལ། ཡང་རྗེ་བཙུན་ཏེ་ལོ་པའི་
བུ
---
-
་



ཞལ་ནས་ང་ཡིས་བསྟན་གྱི་འདེང་གསུངས་ཏེ། སུམ་ཅུ་རྩ་གསུམ་ལྷའི་
གནས་སུ་ཁྲིད་པ་དང་ལྷའི་བུ་དང་བུ་མོ་ལ་སོགས་པ་འདོད་པ་ལྔའི་ཡོན་
ཏན་ལ་ལོངས་སྤྱོད་པ་དང་། བདེ་སྐྱིད་ཕུན་སུམ་ཚོགས་པ་མཐོང་ནས་
འདི་རྣམས་རྒྱུ་གང་གིས་བསྐྱེད་པ་ཡིན་གསུངས་པས། སྐྱེ་བ་སྔ་མ་
དགེ་བ་བྱས་པས་བསྐྱེད་པའི་འབྲས་བུ་ཡིན་ཟེར། ཡང་གཞལ་ཡས་
ཁང་གཅིག་ན་རིན་པོ་ཆེའི་ཁྲི་མཛེས་ཤིང་ཡིད་དུ་འོང་བ་ལེགས་པ་གཅིག་
འདུག་པ་ལ། ལྷའི་བུ་དང་བུ་མོ་མང་པོའི་གར་དང་། མཆོད་པ་མང་
པོ་དང་ཁྲི་གཤོམ་གྱིན་འདུག་པ་ལ། འདིའི་སྟེང་དུ་སྡོད་མཁན་སུ་ཡིན་
གསུངས་པས། འདིའི་སྟེང་དུ་ཛམྦུའི་གླིང་ན་ལས་རྒྱུ་འབྲས་ཡོད་མེད་
ལ་རྩོད་པ་བྱེད་པའི་མི་གཉིས་ཡོད་པས། རྒྱུ་འབྲས་ཡོད་པར་འདོད་པ་
དེ་ཤི་ཙ་ན་འདིར་སྐྱེས་ཏེ་སྡོད་པ་ཡིན། དེའི་ཆེད་དུ་མཆོད་པ་འདི་རྣམས་
འབུལ་བ་ཡིན་ཟེར། དེར་རྗེ་བཙུན་ཏེ་ལོ་པས་མགུར་འདི་གསུངས་
སོ། །མ་མཁའ་འགྲོའི་ཚོགས་ལ་མཆོད་པ་འབུལ། །བཀའ་གསན་
དང་མུ་སྟེགས་པཎྜི་ཏ། །ལས་ཀྱིས་འཕངས་པའི་སྡིག་ཅན་ལ། །
དམྱལ་བ་རང་གི་སེམས་ལས་གྲུབ། །རྒྱུ་འབྲས་རྣམ་སྨིན་མི་བསླུ་
བས། །ངན་འགྲོའི་གནས་སུ་འཁྲིད་པར་བྱེད། །དགེ་བས་འཕངས་
པའི་སྐྱེས་བུ་ལ། །བདེ་འགྲོ་རང་གི་སེམས་ལས་གྲུབ། །རྒྱུ་འབྲས་
་ ་་་་་
-
-
-
--
------
-
-
-
61



་་་་་
་
་་་
རྣམ་སྨིན་མི་བསླུ་བས། །བདེ་འགྲོའི་གནས་སུ་འཁྲིད་པར་བྱེད། །
གསུངས་པས། ལས་རྒྱུ་འབྲས་ལ་ཡིད་ཆེས་ཏེ་ཁོ་དད་ནས་རྗེས་སུ་
བཟུང་བས། ཐུགས་སྲས་གྲུབ་པ་ཐོབ་པའི་རྣལ་འབྱོར་པ་ཛི་ན་བྱང་ཆུབ་
དཔལ་གྱི་རི་ལ་བཞུགས་སོ། །དེ་ཉིད་མངོན་པར་རྫོགས་པར་སངས་
རྒྱས་པའི་མཚན་བྱང་ཆུབ་ཆེན་པོར་འགྱུར་རོ། །འདིའི་མཚན་ཐོས་པ་
ཐམས་ཅད་ངན་འགྲོའི་སྡུག་བསྔལ་སྤངས་ནས་སངས་རྒྱས་ཀྱི་གོ་འཕང་
ཐོབ་པར་གསུངས་སོ།། །།དེ་ནས་ཤན་པ་རྗེས་སུ་གཟུང་བའི་ཚུལ་
ནི། རྗེ་བཙུན་ཏེ་ལོ་པ་དེ་ཉིད་ཀྱིས་ཡུལ་དེ་ནས་ས་ཕྱོགས་གཞན་ཞིག་ཏུ་
གཤེགས་པས། ཡུལ་དེ་ན་ཤན་པ་ཞིག་ཁོ་རང་གི་བུ་ལ་ཤིན་ཏུ་གདུང་
སེམས་ཆེ་ཞིང་སྲོག་ཆགས་མང་པོ་བསད་ནས་ཁོ་རང་གི་བུ་སྨད་གསོ་བ་
ཞིག་ཡོད་པ་ལ། ཉིན་གཅིག་སྲོག་ཆགས་མང་པོ་བསད་པའི་ཤ་འཚོང་
གིན་ཡོད་པ་ལ་དེ་འདུལ་བར་གཟིགས་ནས། རྗེ་བཙུན་ཏེ་ལོ་པས་ཤིན་
པའི་བུ་དེ་མི་སྣང་བར་མཛད་དེ། སྲོག་ཆགས་བསད་པའི་ཤ་དེ་རྣམས་
བུའི་ཤར་བསྒྱུར་ནས་ཤན་པ་ལ་ཤ་སློང་བར་མཛད་པས། ཁོ་ཁྲོས་ནས་
མ་བྱིན་ཏེ། དེ་ནས་ཤ་བཙོས་ནས་བུ་ལ་སྦྱིན་སྙམ་ནས་འཚོད་དུ་
བཅུག ཁོ་རང་གིས་སྒོ་ན་མར་ཕྱིན། རེ་ཞིག་ནས་ཤ་ཚོས་ཡོད་སྙམ་
ནང་དུ་ལོག་ཕྱིན་ཏེ། ཤ་འཚོད་སའི་སྣོད་ཁ་ཕྱེ་བས་རང་གི་བུའི་ཤ་རུ་
-
-
--



སོང་ནས་མགོ་དང་རྐང་ལག་རོང་རོང་བྱུང་བས། ཁོ་བྲེད་དེ་སྡུག་
བསྔལ་དཔག་ཏུ་མེད་པ་མྱོང་། བུ་ཡོད་སར་ཕྱིན་ནས་བལྟས་པས་མི་
འདུག་པས་དེ་བས་ཀྱང་སྡུག་བསྔལ་ཆེར་སོང་། ངའི་བུ་བསད་འདུག་
སྙམ་སྡུག་བསྔལ་གྱིས་ཟིན་པ་ལ། རྗེ་བཙུན་ཏི་ལོའི་ཞལ་ནས། ཁྱོད་
རང་བུ་མེད་པ་ལ་སྡུག་བསྔལ་ཇི་ཙམ་ཡོང་གི་འདུག ཁྱོད་རང་གི་བུ་
མེད་ནས་སྡུག་བསྔལ་བ་ལྟར་གཞན་ཡང་བསད་ནས་སྡུག་བསྔལ་
བས། ཁྱོད་ཀྱིས་བསད་པ་རྣམས་ཀྱང་གཞན་གྱི་བུ་ཚ་ཡིན། ད་སེམས་
ཅན་ཡེ་མ་གསོད་གསུངས་པས། ཁོ་ན་རེ། ངའི་བུ་བྱུང་ན་དག་མི་
གསོད་ཟེར། རྗེ་བཙུན་ཏེ་ལོ་པས། སྲོག་གཅོད་སྤངས་ན་བུ་ཡོད་པ་བྱ་
གསུངས་ནས་མགུར་འདི་ལྟར་གསུངས་སོ། །མ་མཁའ་འགྲོའི་ཚོགས་
ལ་མཆོད་པ་འབུལ། །ཀྭ་ཡེ་སྡིག་སྤྱོད་ཤན་པ་ཉོན། །རང་གིས་བྱས་
པའི་སྡིག་པ་ནི། །འབྲས་བུ་རང་ལ་སྨིན་པར་ཤེས། །སྤྱང་ཀའི་ཆོས་
ཉིད་གོ་ལགས་སོ། །ལས་ངན་སྡིག་པ་གསོག་པ་ཡིན། །ཞེས་
གསུངས་ནས་ཁོའི་བུ་གཏད་པས་ཁོ་དད་པར་གྱུར་ནས་སྨིན་གྲོལ་གྱི་
གདམས་པས་རྗེས་སུབཟུང་བས། ཐུགས་སྲས་གྲུབ་པ་ཐོབ་པའི་རྣལ་
འབྱོར་པ་བདེ་བྱེད་དགའ་བ་སྲིན་མོའི་གླིང་ན་བཞུགས་སོ། །དེ་ཉིད་
མངོན་པར་རྫོགས་པར་སངས་རྒྱས་པའི་མཚན་བྱང་ཆུབ་དག་པ་ཞེས་བྱ་



བར་འགྱུར་རོ། །དེའི་མཚན་ཐོས་པའི་སེམས་ཅན་ཐམས་ཅད་ངན་
འགྲོའི་སྡུག་བསྔལ་སྤངས་ཏེ་མྱུར་དུ་སངས་རྒྱས་ཀྱི་གོ་འཕང་ཐོབ་པར་
གསུངས་སོ།། །།དེ་ནས་གླུ་མཁན་རྗེས་སུ་གཟུང་བའི་ཚུལ་ནི། རྗེ་
བཙུན་ཏེ་ལོ་པ་དེ་ཉིད་ས་ཕྱོགས་དེ་ནས་ཡུལ་ཕྱོགས་གཞན་ཞིག་ཏུ་
གཤེགས་པའི་ཚེ། དེ་ན་གླུ་མཁན་དྲེགས་པ་ཅན་ཞིག་ཁྲོམ་ཆེན་པོ་ཞིག་
གི་དབུས་ན་གླུ་ལེན་ཞིང་འདུག་པས། དེ་གདུལ་བྱར་གཟིགས་ནས་ཁོའི་
རྩར་ཕར་གླུ་ལེན་ཞིང་བྱོན་པས། ཁོ་ལ་ཁྱོད་ཅི་ལ་ངུ་གསུངས་
པས། ཁོ་ཁྲོས་ནས་ང་གླུ་ལེན་པ་ལ་ཅི་ལ་ངུ་ཟེར་བྱུང་བ་ལ། རྗེ་བཙུན་
ཏེ་ལོས། ཁྱོད་ཀྱི་ཀྱེ་མ་ཀྱེ་མ་ཞེས་པ་ནི་དུ་བའམ་མྱ་ངན་གྱི་ཚིག་ཡིན་
གསུངས་པས། ཁོ་ན་རེ། འོ་ན་ཁྱོད་དང་ང་གླུ་འགྲན་ནོ་ཟེར་
བས། རྗེ་བཙུན་ཏེ་ལོ་པས་སྔར་མིས་ཐོས་མ་མྱོང་བའི་ཚངས་པའི་
དབྱངས་ལྟར་སྙན་པ་ངོ་མཚར་ཅན་འཇིག་རྟེན་པའི་གླུ། ལྷ། ཀླུ། དྲི་
ཟ། གྲུལ་བུམ། ལྷ་མ་ཡིན། མི་རྣམས་ཀྱི་གླུའི་རིག་བྱེད་སྙན་ལ་
འགྱུར་བ་མང་དུ་མཛད། འཇིག་རྟེན་ལས་འདས་པའི་གླུ་ཇི་ལྟ་བ་མཁྱེན་
པའི་ཡེ་ཤེས་ཀྱི་ཆོས་ཐམས་ཅད་ཚངས་པའི་དབྱངས་དང་། བློ་འདས་
ཡིད་ལ་མི་བྱེད་པ་ལྷན་ཅིག་སྐྱེས་པ་གཉུག་མའི་གླུ་ཡོངས་སུ་རྫོགས་པ་
དང་། ཇི་སྙེད་པ་མཁྱེན་པའི་ཡེ་ཤེས་ཀྱི་རོ་གཅིག་ཆེན་པོ་དུ་མར་ཤར་
-
64



-
-
-
-
་་་་
བའི་གདངས་མ་འདྲེས་པ་སོ་སོར་འབྱེད་པའི་རྡོ་རྗེའི་གླུ་གསུངས་
པས། ཁོས་འཇིག་རྟེན་པའི་གླུ་ལས་མ་ཤེས་པས། རྗེ་བཙུན་ཏེ་ལོ་པ་
རྒྱལ་ནས་གླུ་མཁན་དེ་ཉིད་ཟིལ་གྱིས་མནན་པས། ཁོ་ཐུན་མོང་མ་ཡིན་
པའི་དད་པ་མཆོག་ཏུ་གྱུར་པ་སྐྱེས་ཏེ། དམ་པ་ཁྱེད་ནི་གང་ནས་བྱོན། །
ང་ནི་ཁྱེད་ཀྱི་ཟིལ་གྱིས་མནན། །ཞེས་ཞུས་པས། རྗེ་བཙུན་ཏེ་
ལོས། ང་ནི་ཚངས་པའི་འཇིག་རྟེན་ཀུན། །སྐྱོང་གི་གླུ་མཁན་ཏེ་ལོ་
ཡིན། །གསུངས་པས། བདེ་བར་གཤེགས་པའི་སྤྲུལ་སྐུ་མཆོག་ཏུ་
ཡིད་ཆེས་པར་གྱུར་ཏོ། །རྗེ་བཙུན་ཏེ་ལོ་པས་ཕྱག་རྒྱ་ཆེན་པོ་མཆོག་གི་
དངོས་གྲུབ་བརྙེས་པའི་རྡོ་རྗེའི་གླུ་མ་དོ་བ་མིན་པ། གླུ་མཁན་མཁས་པ་
དེ་ནི་མིའི་རིག་བྱེད་ཀྱི་གླུ་རྣམས་སྔོན་དུ་སོང་ནས། མིའམ་ཅི་དང་དྲི་
ཟའི་གནས་ཀྱི་གླུ་ལ་མཁས་ཤིང་གླུའི་རིག་བྱེད་རྒྱ་མཚོའི་ཕ་རོལ་ཏུ་སོན་
པ། སྙན་པས་མི་ངོམས་པའི་སྐྱེ་བོ་བྱེ་བ་ཕྲག་དུ་མས་ཡང་དག་པར་
བསྐོར་བ། ངག་གི་བརྗོད་པ་དང་མཐུན་པའི་ལུས་དང་ཡན་ལག་གིས་
གར་མཛད་པས་སྐྱེ་བོ་རྣམས་ཀྱི་མིག་ཡང་དག་པར་འཛིན་པ། སྙན་པ་
དང་། རིང་བ་དང་། གདངས་བཟང་བའི་དབྱངས་ཀྱིས་གླུའི་སྦྱོར་བ་
སྣ་ཚོགས་བྱེད་བཞིན་པ་དང་ལྷན་ཅིག་འགྲན་ཟླ་མེད་པའི་གླུ་མཁན་
མཆོག་ཏུ་གྱུར་པ་ཡིན་ནོ། །དེར་འདུས་པའི་སྐྱེ་བོ་རྣམས་ཀྱིས་ཀྱང་རྗེ་



བཙུན་ཏེ་ལོ་པ་ལ་ད་ལྟ་འཇིག་རྟེན་གྱི་ཁམས་ན་གླུ་མཁན་འདི་ལས་
མཁས་པ་མེད་པ་ལ་འགྲན་པ་རྣལ་འབྱོར་པ་ཅོལ་ཆུང་ཟེར་ནས་མཐུན་
པའི་ཚིག་འདི་སྨྲས་སོ། །རབ་དགའ་དེ་བཞིན་ཟུར་ཕུད་ལྔ་པ་དང༌། །
ལྗོན་པ་སྔོན་དུ་གྱུར་པ་ཇི་ལྟ་བར། །གླུ་མཁན་འདི་ལ་འགྲན་པར་འདོད་
པ་ནི། །མཁའ་ལྡིང་དབང་པོའི་རྩལ་ལ་ཕྱེ་ལེབ་བཞིན། །ཞེས་ཟེར་བ་
ལ། རྗེ་བཙུན་ཏེ་ལོ་པས་སྐྱེ་བོ་དེ་རྣམས་ལ་ཐུགས་ཁྲེལ་བའི་ངང་ནས་
སྟོང་ཉིད་སྙིང་རྗེ་ཟུང་དུ་འབྲེལ་བའི་རྡོ་རྗེའི་གླུ་འདི་གསུངས་སོ། །
བསིལ་བྱེད་སྲེག་བྱེད་ཚིམ་བྱེད་གདུང་བར་བྱེད། །གཙང་བྱེད་རྙོགས་
བྱེད་འཕེལ་བྱེད་བྲི་བར་བྱེད། །རླན་བྱེད་ཇི་བཞིན་བརྟན་པ་གཡོ་བྱེད་
དེ། །སྣ་ཚོགས་རང་བཞིན་སྲིད་འདི་སྤང་འཚལ་ལོ། །གང་དག་དེ་ལ་
དུག་ཏུ་འཛིན་པའི་བློ། །ཡིད་འོང་འདོད་པ་ཆུད་གཟོན་བྱེད་པ་
རྣམས། །མེ་ཏོག་ཚལ་ལ་དགྲར་མཐོང་བོང་བ་བཞིན། །སྲིད་འདིར་
ཉམས་པ་རྣམས་ཀྱིས་གཙོ་བོར་བརྗོད། །གང་གི་རང་བཞིན་རང་བཞིན་
མེད་པ་ཞེས། །མཆོག་ཏུ་ངེས་བཟུང་ཡིད་ལ་བྱེད་མེད་པ། །དོན་དམ་
དུ་འཛིན་བླུན་པོ་རྣམས་ཀྱི་ལམ། །མཐའ་དང་བྲལ་ཞེས་སྨྲས་ཀྱང་
མཐའ་ཉིད་དོ། །དེ་བས་དགའ་བྱེད་གླུ་ཡི་རིག་པ་ལས། །བདག་ཅག་
ལྷན་ཅིག་རྩེ་དགའི་རོལ་མོ་སྤྱོད། །འདི་ཚུལ་རྒྱ་མཚོའི་ཕ་རོལ་བདག་



-
-
-
-
-
--
-
-
ཕྱིན་ཏེ། །འོན་ཀྱང་ད་ནི་སྨྲ་བའི་དུས་ལ་བབ། །ཅེས་སོ། །དེར་
འཚོགས་པའི་སྐྱེ་བོ་རྣམས་འགྱོད་པ་སྐྱེས་ནས་སླར་ཡང་གསོལ་བ་བཏབ་
པས། རྗེ་བཙུན་ཏེ་ལོ་པས་དེ་བས་ཀྱང་མཆོག་ཏུ་སྙན་པའི་གདངས་
ཀྱིས་འཇིག་རྟེན་ཁྱབ་པར་མཛད་དེ་རྡོ་རྗེའི་གླུ་གསུངས་པ། སྐྱེ་བོ་སྡིག་
མེ་འབར་བས་མ་བསྲེགས་བདེ་བའི་ས་བོན་ནུས་ལྡན་གང་ལས་བྱང་ཆུབ་
སེམས་ཀྱི་ལྗོན་པའི་དབང༌། །ཚད་མེད་ཡོན་ཏན་བྱེ་བའི་ཡལ་ག་ལོ་
འདབ་ཕྲེང་རྒྱས་ཀུན་ཏུ་བདེ་བའི་མེ་ཏོག་འབྲས་བུར་ལྡན། །རྡོ་རྗེ་ཡན་
ལག་མེད་པའི་དགའ་བྱེད་དཔེ་མེད་བསམ་ཡས་ཆོས་ཀྱི་འབྱུང་གནས་
མཆོག་ཏུ་ལེགས་གྲུབ་པ། །མཐའ་དག་འགྲོ་བའི་སྙིང་ལ་གདོད་ནས་
རབ་ཞུགས་བླ་མ་ལྷན་ཅིག་སྐྱེས་མཆོག་དེར་འདུད་དོ། །རླན་བརྟན་
འབར་གཡོའི་རྣམ་འགྱུར་སྣ་ཚོགས་པ། །ངོ་མཚར་མ་ཡིན་ངོ་མཚར་
ཀུན་གྱི་གཞི། །ཕྱི་དང་ནང་གཞན་རང་བཞིན་བྱང་ཆུབ་སེམས། །གང་
ལ་རྨོངས་པའི་སྲིད་འདིར་སྡུག་བསྔལ་མྱོང་། །སྔར་མེད་བྱིས་པ་དུག་
ལ་སྤྱོད་པ་བཞིན། །རང་བཞིན་མི་ཤེས་འདོད་པ་སྤྱོད་པ་རྣམས། །སྤོང་
ལ་དགའ་བས་གནས་སྐབས་བདེ་བས་འཚོ། །རང་བཞིན་མེད་བློ་གང་
དུའང་མི་རྟོགས་པས། །མཐའ་ཀུན་སྤངས་པས་མཐའ་ཀུན་རྟོགས་པ་
ཉིད། །མེད་པར་རྟོགས་ཀྱང་ཡོད་པ་མི་འདོར་བ། །དེ་ནི་བསམ་གྱིས་
，
--
-
-
-
-
-



མི་ཁྱབ་སྤྱོད་པའི་ཚུལ། །མཐའ་བྲལ་གླུ་འདི་མྱ་ངན་སྦྱིན་པ་སྟེ། །དེ་
ལས་ལོག་པ་བླ་མེད་ཕུལ་དུ་བྱུང་། །ཁྱོད་དང་བདག་ལ་བྲལ་བྱས་ཁྱད་
པར་ཏེ། །ལྷན་ཅིག་བརྗོད་ཀྱང་ལྷན་ཅིག་མེད་པར་འགྱུར། །ཀྭ་ཡེ་རབ་
ཏུ་སྲ་ཞིང་མཁྲེགས་པའི་སེམས། །གཤེར་བཞིན་རླན་ལ་འབར་ཞིང་
སྲེག་པ་དང་། །ཡང་ཞིང་གཡོ་ལ་སྟོང་ཞིང་གོ་འབྱེད་པ། །རྒྱུ་དང་མི་
རྒྱུ་སྣ་ཚོགས་རྣམ་པར་སྣང༌། །ཆུ་ཉིད་དབང་མཚོན་བསྲར་སྣང་གྲིབ་
སྐྱེས་བཞིན། །སྣང་ཡང་ངེས་པར་རང་བཞིན་མེད་པའི་ཆོས། །འདི་
ལས་གཞན་དུ་རྟོག་པའི་བྱིས་རྣམས་གོལ། །རང་ངོས་ལྷུན་གྲུབ་གདོད་
ནས་འགྱུར་བ་མེད། །ཅེས་སོགས་དོན་གྱི་ཁྱད་པར་དུ་མ་དང་ལྡན་པའི་
གླུ་དབྱངས་རབ་ཏུ་སྙན་པ་དག་གསུངས་ཏེ། འདི་ནི་མི་རྣམས་ཀྱི་གླུ་
དབྱངས་སོ། །འདི་ནི་དྲི་ཟ་རྣམས་ཀྱི་གླུའོ། །འདི་ནི་མིའམ་ཅི་རྣམས་
ཀྱི་གླུའོ། །འདི་ནི་ལྷ་རྣམས་ཀྱི་གླུའོ། །བྱེ་བྲག་ཏུ་འདི་ནི་ཚངས་པའི་གླུ་
དབྱངས་སོ། །ཞེས་བྱ་བའི་བར་དུ་གླུའི་རིག་བྱེད་བྱེ་བ་ཕྲག་དུ་མ་
གསུངས་པས། གླུ་མཁན་རབ་ཏུ་ཞུམ་པར་གྱུར་ཏེ་ཞབས་ལ་གཏུགས་
ཏེ་གསོལ་བ། སྣང་བྱེད་རྒྱལ་པོ་ལྟ་བུ་ཁྱོད་ཀྱིས་བདག །སྲིན་བུའི་མེ་
བཞིན་གཟི་འོད་མེད་པར་གྱུར། །མགོན་པོ་ཁྱོད་ལ་གུས་བཏུད་དེ་རིང་
འདིར། །རྨད་བྱུང་ངེས་པ་གསང་ཆེན་བསྟན་དུ་གསོལ། །ཞེས་ཞུས་
་་་་



་་་་
པས། ཡང་རྗེ་བཙུན་ཏེ་ལོས་གསུངས་པ། ཆོས་རྣམས་མཉམ་ཉིད་
འོད་གསལ་བའི། །ངོ་བོ་དཔེ་མེད་མཐོང་གྲོལ་མཉམ་པ་ལ། །རྟག་ཏུ་
ལྟོས་ཤིག་གླུ་ཡི་ཁེངས་པ་སྐྱུངས། །ངེས་པའི་སྙིང་པོ་བླ་མེད་འདི་ཁོ་
ན། །ཞེས་གསུངས་པའི་མོད་ལ་གླུ་མཁན་དེ་ཉིད་དོན་དམ་པའི་བདེན་པ་
མཐོང་ནས། འཁོར་སྐྱེ་བོ་མང་པོ་དང་བཅས་པ་གྲོལ་བ་ཐོབ་པར་གྱུར་
ཏེ། ཐུགས་སྲས་གྲུབ་པ་ཐོབ་པའི་རྣལ་འབྱོར་པ་དབྱངས་ལྡན་ལྐུགས་པ་
དེ་ཉིད་གནས་ཆེན་ནཱ་གར་ན་བཞུགས་སོ། །དེ་ཉིད་མངོན་པར་རྫོགས་
པར་སངས་རྒྱས་པའི་མཚན་བྱང་ཆུབ་ཉི་ཟླ་ཞེས་བྱ་བར་འགྱུར་རོ། །
དེའི་མཚན་ཐོས་པའི་འགྲོ་བ་ཐམས་ཅད་ངན་འགྲོའི་སྡུག་བསྔལ་མཐའ་
དག་སྤངས་ནས་མྱུར་དུ་སངས་རྒྱས་ཀྱི་གོ་འཕང་ཐོབ་པར་གསུངས་
སོ།། །།དེ་ནས་མཐུ་བོ་ཆེ་རྗེས་སུ་གཟུང་ཚུལ་ནི། རྗེ་བཙུན་ཆེན་པོ་ཏི་
ལོ་པ་བརྟུལ་ཞུགས་ཀྱི་སྤྱོད་པས་ཡུལ་ཁམས་གཞན་ཞིག་ཏུ་གཤེགས་
པའི་ཚེ། ཡུལ་དེ་ན་མཐུ་བོ་ཆེ་ཉི་མ་ཞེས་པ་ཅུང་ཟད་ཙམ་རེ་མ་མགུ་བ་
ལ་མི་གསོད་ཅིང༌། མ་གུས་པ་ཨ་ཅང་ཆེ་སྟེ། གུས་པས་ཀྱང་མདུན་
ན་ཕར་འགྲོ་མི་སྤོབས་པ། ཡུལ་ཁམས་དེ་ནི་རིགས་སྔགས་དྲག་པོ་
འཛིན་པས་ཡང་དག་པར་བཟུང་བ་སྟེ། སྔགས་གྲུབ་པའི་དམོད་པར་
སྐྲག་པའི་དབང་དུ་གྱུར་པའི་སྐྱེ་བོ་འབུམ་ཕྲག་དུ་མས་རྐང་པ་ལ་མངོན་



པར་བཏུད་ཅིང་། བགྲང་ཕྲེང་དང་བཅས་པའི་སྡིགས་འཛུབ་ཀྱིས་བྱ་བ་
དང་བྱ་བ་མ་ཡིན་པ་གསལ་བར་སྟོན་པའི་རིག་སྔགས་འཆང་དེ་
ཉིད། རང་གི་ཕོ་བྲང་གི་སྒོ་ཁྱམས་ཤིན་ཏུ་མཐོ་ཞིང་ཡངས་པའི་ཁྲི་ལ་
མ་ཁྲོས་པར་ཁྲོ་གཉེར་གྱི་རླབས་དང་ལྡན་བཞིན་དུ་གནས་པའི་མདུན་
དུ། རྗེ་བཙུན་ཏེ་ལོ་པས་ཕལ་པའི་གཟུགས་སུ་གནས་པས་སྡང་མིག་
དྲག་པོ་ལྟ་ཞིང་ཡིད་མ་རངས་པའི་སྤྱོད་པ་མང་པོས་དེའི་སེམས་རབ་ཏུ་
དཀྲུགས་སོ། །ཕྱག་གིས་ས་གཏོར་མཛད། མི་སྡུག་པའི་རྣམ་འགྱུར་
དུ་མ་མཛད་པས། ཁོ་ན་རེ། ཁྱོད་ང་ལ་མ་གུས་པ་འདུག་པས་མཐུ་བྱ་
ཡི་ཟེར། དེའང་རྒྱུད་རབ་ཏུ་འཁྲུགས་ཏེ་བཞིན་རྣམ་པར་འགྱུར་ཞིང་
འདར་བ་དང་བཅས་དྲག་ཏུ་སྨྲས་པ། སེང་གེའི་མདུན་དུ་རི་དྭགས་
བཞིན། །ཁེངས་པས་གྱ་ཚོམ་སྤྱོད་པ་བཞིན། །ཁྱོད་འདིར་བདག་ལ་
འགྲན་སྤྱོད་པ། །འཚོ་བ་ཉམས་ལ་དགའ་བ་ཞིག །ཚངས་དང་དེ་
བཞིན་ཁྱབ་འཇུག་དང་། །དབང་ཕྱུག་ཆེན་པོ་ཡིན་ཡང་རུང་། །བདག་
གི་སྔགས་ཀྱིས་མི་ཁུག་པའི། །ལྟོས་ཤིག་ཁེངས་པ་ལྡན་པ་ཁྱོད།
གསུམ་མམ་ལྔ་འམ་རིང་ན་ནི། །བདུན་གྱི་ཉིན་ཞག་ཚུན་ཆད་ལ། །
འཇིག་རྟེན་གཞན་དུ་གཏང་བར་བྱ། །ཁྱོད་ཀྱི་ཤ་དང་ཁྲག་དང་རུས། །
སྲོག་མདངས་དབང་པོར་བཅས་པ་རྣམས། །བདག་གི་སྲུང་མ་རྣམས་
-
70



་་་་་
ཀྱི་ཟས། །ཁྱོད་ཉིད་ཕོ་ཉ་རྣམས་ཀྱི་བྲན། །ཞེས་སྨྲས་པ་ལ། རྗེ་བཙུན་
ཏེ་ལོས་གསུང་མགུར་འདི་གསུངས་སོ། །ཨེ་མ་སྡིག་ཅན་མ་རུངས་
པ། །ཞེ་སྡང་ཅན་ཁྱོད་རིག་སྔགས་ཀྱི། །ཆོ་ག་མཐུ་དང་ལྡན་པ་
དག །བདག་གིས་རབ་ཏུ་བསྟན་པར་བྱ། །ཁྱོད་སྲོག་བདག་གི་ལག་
པར་གནས། །ཞེས་གསུངས་ཏེ། རྗེ་བཙུན་ཏི་ལོ་པ་མི་སྣང་བར་གྱུར་
ཏོ། །དེ་ནས་མཐུ་བོ་ཆེ་ཉི་མ་ཞེས་པ་རིག་སྔགས་འཛིན་པ་དེ་ཉིད་རང་གི་
ཕོ་བྲང་དུ་སོང་སྟེ། མིའི་ནང་ཁྲོལ་དང་། ཐོད་ཚལ་དང༌། རྐང་ལག་
དང༌། པགས་པའི་ཚོགས་དུ་མས་ཁོ་ར་ཁོར་ཡུག་ཏུ་ཁྱབ་པར་བྱས་པའི་
དཀྱིལ་འཁོར་བསྒྲུབ་པར་མི་ཚིལ་བསྲེགས་པའི་དུ་བས་མངོན་པར་གང་
བ། ཤ་དང་ཁྲག་གི་གཏོར་མའི་ཚོགས་ཆེན་པོ་ཡོད་པ། ཤིན་ཏུ་
འཇིགས་སུ་རུང་བའི་ཧོམ་ཁུང་གི་ནང་ན་བསྒྲུབ་བྱའི་གཟུགས་གན་རྐྱལ་
དུ་བསྒྱེལ་བའི་སྙིང་ཁར་མེ་འབར་བའི་ཕུར་པས་ཉེ་བར་བཏབ་
ཅིང་། གང་ལ་དམིགས་པའི་བླ་སྲོག་དེ་ཉིད་དུ་ཞུགས་པས། འཕར་བ་
དང༌། ཉམས་ཐག་པ། ཆོ་ངེས་འབྱིན་པ་ཡོད་པ། གཤིན་རྗེའི་ཞལ་
ནས་སྔགས་ཀྱི་ནུས་པས་མེ་རབ་ཏུ་འབར་བའི་ཡུངས་ཀར་གྱི་ཐུན་དྲག་ཏུ་
འབེབས་པ་དང་། བཀའ་སྲུང་རྣམས་ཀྱིས་བསྒྲུབ་བྱ་དངོས་སུ་ཁྱེར་ནས་
དཀྱིལ་འཁོར་གྱི་འགྲམ་དུ་གསོད་ཅིང་ཧབ་ཐོབ་ཏུ་ཟ་བར་བྱེད་པ་
71



-
-
མ་
-
དང༌། དེ་ལྟ་བུ་ཤིན་ཏུ་ཁྲོས་པས་སྔགས་ལ་རྩེ་གཅིག་ཏུ་སྒྲིམ་ཞིང་
འཁོད་དོ། །མཐུ་བོ་ཆེ་རང་ལའང་ཡིད་སྐྱོ་བའི་སྣང་བ་ཤར་རྗེས་ཞག་
གཅིག་འདས་པ་ན། རང་ཉིད་ཀྱི་བུ་དང༌། ཆུང་མ་དང་། ཤིན་ཏུ་བློ་
ཉེ་བའི་གཡོག་འཁོར་རྒན་རབས་རྣམས་འཚོགས་ཏེ་རིག་སྔགས་འཛིན་
པ་ལ་གསོལ་བ། ས་བདག་མཆོག་གིས་བསྐྱངས་པའི་སྐྱེ་བོ་བཞིན། །
ཁྱོད་ཀྱིས་སྔོན་ཆད་ཉེ་བར་བདག་བསྐྱངས་ཏེ། །གློ་བུར་ལྟས་ངན་
མཚན་མ་ཁྲི་ཕྲག་གིས། །མདང་ནི་བདག་ཅག་གཟིངས་ཤིང་རྣམ་པར་
གཡེངས། །ཁྱོད་ཀྱིས་གཞོམ་པར་ནུས་པ་མ་ཡིན་པའི། །ས་འདིར་སྐྱེ་
བོ་ཡོད་ཅེས་མ་འཚལ་ཀྱང་། །བདག་ལ་འཇིགས་སྐྲག་འབྱིན་གང་
འདིར་མཆིས་པ། །འདི་ལས་ཐར་བྱེད་ཐབས་དེ་ད་མཛོད་ཅིག །ཅེས་
ཤིན་ཏུ་སྐྲག་པའི་ཚིག་གིས་མང་དུ་སྨྲས་ཤིང་མྱ་ངན་གྱིས་གདུངས་པར་
གྱུར་ཏོ། །དེ་ནས་རིག་སྔགས་འཛིན་པ་དེའི་ཡིད་ལ་གཅེས་པ་དེ་དག་
སྲུང་བ་བརྒྱས་བསྲུངས་ཤིང་། གཞན་བསྒྲལ་བའི་ཆོ་ག་ལ་ལྷག་པར་
བརྩོན་པར་བྱས་སོ། །སླར་ཞག་གཉིས་འདས་པ་ན། རང་གི་བུ་ཐུ་བོ་
མཆོག་ཏུ་གཅེས་པ་དེ་ཁྲག་སྐྱུགས་ནས་གུམ་པར་གྱུར་ཏོ། །གཞན་བུ་
དང༌། བུ་མོ་དང༌། ཆུང་མ་དང༌། ཉེ་འབྲེལ་དང་། འཁོར་གཡོག་
གི་ཚོགས་རྣམས་ལ་ལ་ནི་ཐོག་གིས་བསད། ལ་ལ་ནི་རྦབ་ཏུ་



ལྷུང་། ལ་ལ་ནི་ཁོང་ནད་དྲག་པོས་བསད། ལ་ལ་ནི་རང་གིས་རང་
བསད། ལ་ལ་རྒྱུ་མེད་པ་ཉིད་དུ་ཤི་སྟེ། ཐམས་ཅད་འཇིག་རྟེན་ཕ་རོལ་
ཏུ་སོང་བར་གྱུར་ཏོ། །དེའི་ཚེ་མཐུ་བོ་ཆེ་ཉི་མ་རང་ཡང་ཤིན་ཏུ་ཡི་ཆད་
པར་གྱུར་ནས་སྒྲུབ་པའི་ཀ་ཅ་རྣམས་ནི་གཏོར། ཕུར་པ་ནི་བཅག ཧོམ་
ཁུང་ནི་བཤིག བགྲང་ཕྲེང་ནི་བསྲེགས། རང་ཉིད་ཀྱི་སྐུ་ནི་
འབལ། བྲང་ནི་བརྡུངས། མཆི་མ་ཡང་ཆར་ལྟར་དུ་འབེབས་ཤིང་
སྨྲས་པ། དྲག་སྔགས་མི་བཟད་རྫུན་རྣམས་ཀྱིས། །བདག་གི་བུ་དང་
ཆུང་མ་དང༌། །བརྩེ་བའི་གཉེན་དང་གཡོག་འཁོར་ལ། །འཇིག་རྟེན་ཐ་
དད་བྱས་པར་གྱུར། །ཀྱེ་ཧུད་རབ་མཛེས་བདག་གི་བུ། །ཁྱེད་ནི་དེ་རིང་
གང་དུ་སོང༌། །ཚངས་པ་ཡིན་ཡང་ཡིད་འཕྲོག་པའི། བུ་མོ་དགའ་
མཆོག་དེ་དག་དང༌། །བརྩེ་ལྡན་ཆུང་མ་ཨུཏྤལ་མིག །ཀུན་དགའི་རོ་
ལྡན་དེ་གང་དུ། །མཆོག་ཏུ་བྱམས་ཤིང་སྙིང་རྗེ་བ། །གཉེན་འཁོར་དེ་
འདྲ་གང་ནས་རྙེད། །འདི་ལྟར་བདག་སྙིང་ཉམས་གྱུར་ཀྱང་། །བདག་
སྲོག་རྣམ་པར་མ་ཆད་པ། སྡུག་བསྔལ་བྱེ་བ་འབུམ་འཛིན་པའི། །
བདག་གི་འཚོ་བ་འདི་ཅི་བྱ། །ཞེས་རྣམ་གྲངས་དུ་མར་སྨྲ་ཞིང༌། རོའི་
ཚོགས་ཆེན་པོ་དེའི་དབུས་ན་མྱ་ངན་གྱིས་རབ་ཏུ་གདུང་བཞིན་དུ་ནི་
གནས། མཆི་མ་ཕྱུང་ཞིང་མྱ་ངན་བྱ་བར་བསྐུལ་བཞིན་པའི་གྲོང་ཁྱེར་
-
------
-
-
-
-
་---



གྱི་སྐྱེ་བོ་དུ་མས་ནི་བསྐོར། ཁ་སྐོམ་ཞིང་མགུལ་པ་འགགས་པས་སྐད་
འཛེར་འཛེར་དུ་ཆོ་ངེས་ནི་འབྱིན། ཤིན་ཏུ་ཡིད་སྐྱོ་བས་ཅི་བྱ་རྟོལ་མེད་དུ་
ནི་གྱུར། བདག་ཀྱང་དེ་ཉིད་དུ་འཆི་བར་འགྱུར་རོ་ཞེས་ངེས་པ་ནི་
འཆའ། རིག་སྔགས་མཁན་འདིའི་འབངས་སུ་གྱུར་པའི་བདག་ཅག་
རྣམས་ཀྱང་འདི་ལྟར་མི་འགྱུར་རམ། ཞེས་དོགས་པས་རྣམ་པར་འདར་
བའི་ལུས་ཅན་སྐྱེ་བོ་དུ་མ་ལང་ལོང་དུ་གྱུར་པ་དེར། རྗེ་བཙུན་ཆེན་པོ་དེ་
ཉིད་ཡུད་ཙམ་གྱིས་མངོན་པར་བྱོན་ཏེ་གསུངས་པ། མཐུ་བོ་ཆེ་ཁྱེད་རིག་
སྔགས་འཆང་བའི་བདག་པོར་གྱུར་པས། ང་མྱུར་བར་གཤིན་རྗེའི་
འཇིག་རྟེན་དུ་གཏོང་བ་དེ་ཁྱོད་ཀྱིས་གང་སྨྲས་པ་དེ་ཤིན་ཏུ་བདེན་པར་
གྱུར་ཏོ། །ཁྱོད་ལྟོས་ཤིག གང་ཞིག་ཙམ་ལ་རྗེས་སུ་དཔགས་བྱས་
ནས། །ཀུན་ལ་སྨྲ་བ་རིགས་པ་མ་ཡིན་ཏེ། །ལ་ལར་སྨན་པའི་སྨན་
གྱིས་ཁ་ཅིག་ཏུ། །དུག་གི་ནང་དུ་མཆོག་ཏུ་གྱུར་པ་ཡིན། བདེན་པར་
སྨྲས་པ་ལྷར་བཅས་སྐྱེ་བོ་ཡིས། །གཙུག་ཏུ་ཁུར་ཞིང་མཆོག་ཏུ་བསྟོད་
པ་སྟེ། །མི་བདེན་སྨྲ་བ་ཡི་དྭགས་རྣམས་ཀྱིས་ཀྱང་། འཕྱས་སུ་བྱེད་
ཅིང་དེ་མདངས་རྣམ་པར་འཕྲོག །ད་ནི་ཁོ་བོས་ཅུང་ཟད་བརྗོད་བྱ་
སྟེ། །དུས་ཚིགས་དབང་གིས་འགྲོ་བ་རྣམས་ལ་སྐྱོན། །རྣམ་པ་སྣ་
ཚོགས་གསལ་བར་སྣང་བ་ལ། །ཁྱེད་ཀྱིས་གང་དུ་ཇི་ལྟར་མྱ་ངན་
14



བྱེད། །གང་དེ་ཁྱོད་ཀྱི་གཉེན་མིན་དགྲ་བོ་ཡིན། །གཞན་དུ་ཁྱོད་ཀྱི་དགྲ་
ཡང་གཉེན་ཉིད་དེ། །དེ་རིང་ཁྱོད་འདིར་མྱ་ངན་བྱེ་བ་ཡིས། །རྣམ་པར་
གཟིར་ཞིང་བརྟན་པ་ཉམས་པ་ནི། །གྱི་ན་ཙམ་ཞིག་བླུན་པོ་རྣམས་ཀྱི་
ལུགས། །ལྷ་སྲས་དཔལ་དང་ལྡན་པ་དེ་དག་དང་། །བདེ་སོགས་མཐོ་
རིས་གནས་ལས་ཉམས་གྱུར་པ། །དེ་མཐོང་ཙ་ན་བོང་པའི་གཟུགས་ལྟ་
བུ། །ཁྱོད་ཀྱི་བུ་དང་བུ་མོ་ཆུང་མ་ཉིད། །མ་མ་གསོད་བྱེད་སྡིག པའི་
བུ་བཞིན་དུ། །མྱ་ངན་སྦྱིན་བྱེད་གཉེན་ལ་ཁྱེད་ཆགས་པས། །ལྷ་དང་
མཐོ་རིས་དཔལ་ལས་ཕྱིར་ཕྱོགས་ཏེ། །འོག་ནས་འོག་ཏུ་གཞོལ་ཞིང་
འགྲོ་བ་ཉིད། །གལ་ཏེ་ཁྱོད་ཉིད་འདི་དག་ལ་དགའ་ན། །གཉིད་ལས་
སད་པ་ཇི་བཞིན་དེ་རིང་འདིར། །འདི་དག་བདག་གིས་གསོན་པ་ཉིད་དུ་
བྱ། །ད་ནི་ཁྱོད་འདིར་དགའ་བ་འབུམ་ལ་སྤྱོད། །ཞེས་སོར་གདུབ་
མཆོག་ཏུ་མཛེས་པ་དང་ལྡན་པའི་ཕྱག་གིས་སེ་གོལ་གཏོགས་པའི་མོད་
ལ་བདེ་བར་ཉལ་བ་སད་པ་ལྟར་ཉེ་འབྲེལ་ཐམས་ཅད་གསོན་པ་ཉིད་དུ་
གྱུར་ཏོ། །རྒྱུ་དེས་མཐུ་བོ་ཆེ་ཉི་མ་ལའང་རྟོགས་པ་སྐྱེས་ཏེ། ཨེ་མ་
ཧོ༔ བདག་གིས་ནི་མ་བརྟགས་མ་དཔྱད་པ་དེ་འདི་ཉིད་གྲུབ་པའི་སྐྱེ་བོ་
འགྲན་ཟླ་མེད་པ་ཞིག་གོ །ཞེས་ངེས་པར་ཡིད་ཆེས་བྱས་ནས་ཕྱག་
འཚལ་ཞབས་ལ་བཏུགས་ཏེ། ཁེངས་པ་ཟིལ་མནན་ཁྲོ་བ་རྣམས་རྫོགས་
-
-
་་་
-
-
--



པ། །བདག་ལ་བཀའ་དྲིན་ལྡན་པ་བཅོམ་ལྡན་འདས། །ཁྱོད་ཀྱི་ཞབས་
ལ་ལན་བརྒྱར་ཕྱག་འཚལ་ཞིང་། །ནོངས་པ་བདག་ལ་བཟོད་པར་གཟུང་
དུ་གསོལ། །ཞེས་ཞུས་པས། བདག་ཉིད་ཆེན་པོ་དེས་ཀྱང་དེ་ལ་
མཆོག་ཏུ་བྱམས་པའི་སེམས་བསྐྱེད་དེ་གསུངས་པ། ཆོས་རྣམས་རྟེན་
ཅིང་འབྲེལ་བར་འབྱུང་བ་ཙམ། །རྣམ་པར་སྣང་ཡང་རང་བཞིན་མེད་པ་
སྟེ། །འདི་ལ་དེ་རིང་དྲག་སྔགས་ལྡན་པ་ཁྱོད། །ཡུད་ཙམ་ལྟོས་ཤིག་
ཀུན་ཏུ་མཐོང་བར་འགྱུར། །ཞེས་གསུངས་ནས་ཕྱག་རྒྱ་ཆེན་པོ་ཡིད་ལ་
མི་བྱེད་པའི་དོན་ལ་ངོ་སྤྲད་པས། རང་ཤར་རང་གྲོལ་གྱི་རྟོགས་པ་
མཉམ་རྗེས་མེད་པའི་མཆོག་ཐོབ་སྟེ། ནམ་མཁའ་ལ་ལྡིང་ཞིང་ཆེད་དུ་
བརྗོད་པའི་སྤྲོ་ཉམས་ཀྱིས་གར་བསྒྱུར་རོ། །རྗེ་བཙུན་ཆེན་པོ་ཏི་ལོ་པས་
གསུངས་པ། དོན་རྟོགས་རྣལ་འབྱོར་ཏེ་ལོ་པས། །བསད་པ་ཞེས་བྱ་ཅི་
ཡང་མེད། །ཅེས་གསུངས་ནས། སླར་ཡང་བྱམས་པ་མཐའ་དག་
གིས་རྗེས་སུ་བཟུང་བས་ཐུགས་སྲས་གྲུབ་པ་ཐོབ་པའི་རྣལ་འབྱོར་པ་ཉི་ཟླ་
ཨི་མི་ཙུནྡྷའི་གླིང་ན་བཞུགས་སོ། །དེ་ཉིད་མངོན་པར་རྫོགས་པར་
སངས་རྒྱས་པའི་མཚན་བྱང་ཆུབ་དབྱངས་དང་ལྡན་པ་ཞེས་བྱ་བར་འགྱུར་
རོ། །དེའི་མཚན་ཐོས་པའི་འགྲོ་བ་ཐམས་ཅད་ཀྱང་ངན་འགྲོའི་སྡུག་
བསྔལ་སྤངས་ནས་སངས་རྒྱས་ཀྱི་གོ་འཕང་ཐོབ་པར་གསུངས་སོ། །དེ་
-
----



་་
་་་་་་
ལྟར་རྗེ་བཙུན་ཆེན་པོ་ཏཻ་ལོ་པ་དེ་ཉིད་ཀྱིས་སྐུའི་བཀོད་པ་ཚད་མེད་པ་
བསྟན་ཅིང་བརྩེ་བ་ཆེན་པོའི་སྒོ་ནས་འགྲོ་བ་གྲངས་མེད་པ་སྨིན་གྲོལ་གྱི་
ལམ་ལ་བཀོད་པར་མཛད་དོ།། །།དེ་ནས་རྗེ་བཙུན་ཆེན་པོ་ཏི་ལོ་པ་དེ་ཉིད་
དགེ་སློང་གི་ཆ་བྱད་ཀྱིས་རྒྱལ་པོ་སོགས་སེམས་ཅན་མང་པོའི་དོན་མཛད་
པས། འཁོར་ལོ་བདེ་མཆོག་གི་སྤྲུལ་པར་ཞལ་གྱིས་བཞེས་པ་ནི། ཆུ་
བོ་དུ་ལ་ཀྵེ་ཏྲའི་འགྲམ་དུར་ཁྲོད་སྨྲ་ཤའི་རྩ་ན་གནས་གཞི་མྱ་ངན་མེད་
པའི་ཚལ་ན་དགེ་འདུན་གྱི་སྡེ་ཆེན་པོ་ཞིག་ཡོད་དོ། །སྤྲུལ་པའི་སྐྱེས་
མཆོག་རྗེ་བཙུན་ཏི་ལོ་པ་འདི་ཉིད་དགེ་སློང་མ་ཏིལ་ཚོང་མའི་སྲས་སུ་
སྤྲུལ་ཏེ། འདི་ལྟར་ཡོན་ཏན་དུ་མ་དང་ལྡན་པའི་དགེ་སློང་མ་ཏིལ་ཚོང་
མ་ཞེས་བྱ་བ་ཡོད། མིང་པོ་དགེ་སློང་གནས་བརྟན་ཀུན་གྱིས་བཀུར་བ་
ཞེས་བྱ་བ་བྱུང་སྟེ། རེ་ཞིག་དགེ་སློང་དེ་ཉིད་གཙུག་ལག་ཁང་གི་ནང་ན་
གནས་པའི་ཚེ། དགེ་སློང་མ་ཏིལ་ཚོང་མས་ལྷའི་བུ་གཞོན་ནུ་ལྟ་བུའི་
ཁྱེའུ་ཞིག་ཕྲག་ལ་ཁུར་ཏེ་གཙུག་ལག་ཁང་དུ་འོངས་ནས། ཀྱེ་དགེ་
སློང༌། ཁྱེའུ་འདི་གསོས་ཤིག་དང་དོན་ཆེན་པོ་དང་ལྡན་པར་འགྱུར་
རོ། །ཞེས་ཟེར་ནས་སྐད་ཅིག་དེ་ཉིད་ལ་ཕྱིར་སོང་ངོ༌། །དགེ་སློང་དེས་
ཀྱང་གཙུག་ལག་ཁང་གི་ཐོག་ཏུ་ཕྱིན་ཏེ་བལྟས་པས། དགེ་སློང་དེ་ཉིད་
དེ་ཝཱི་ཀོ་ཊ་ཞེས་བྱ་བའི་གནས་སུ། ཕལ་པས་ཉི་མ་མང་པོར་ཕྱིན་ཀྱང་
.



བགྲོད་མི་ནུས་པའི་སར་ཡུད་ཀྱིས་སོང་སྟེ། ཨེ་མ་འདི་ནི་རིག་པ་འཛིན་
པའོ། །ངེས་པར་ཁྱེའུ་འདི་ཡང་ཡོན་ཏན་དང་ལྡན་པ་ཞིག་འབྱུང་སྙམ་
སྟེ་གསོས་སོ། །ཁྱེའུ་དེ་ཡང་རང་བཞིན་གྱིས་ཚར་སྐྱེད་ཆེ་སྟེ། ཀློག་
པ་ལ་མཁས་པར་གྱུར་པའི་ཚེ། བུད་མེད་མཛེས་ཤིང་ཡིད་དུ་འོང་བ་སྨྲ་
བའི་མདངས་དང་ལྡན་པ་ཞིག་བྱུང་སྟེ། དེ་ནི་མཚལ་དང་བྱི་རུ་ལྟར་
དམར་ཞིང་། །གསེར་གྱི་པདྨོ་ལྟ་བུར་རབ་གསལ་བ། །རིན་ཆེན་བྱེ་
བའི་ཕྲེང་བས་རབ་ཏུ་བརྒྱན། །ལྷ་ཡི་དར་གྱི་ཤམ་ཐབས་མཛེས་པ་
ཅན། །ཕྱོགས་ཕྱོགས་གསལ་བྱེད་འོད་ཀྱི་འཁོར་ལོའི་དབུས། །འཇིག་
རྟེན་སྐྱོང་བ་བྱེ་བ་བརྒྱ་རྣམས་ཀྱི། །གཙུག་གི་ནོར་བུས་དྲུང་ཞབས་བཀྲ་
བྱས་པ། །ལྷར་བཅས་མིག་གི་བདུད་རྩི་མཚུངས་པ་མེད། །དེ་ལྟ་བུ་ཡི་
འཕགས་མས་བཀའ་བསྩལ་པ། །བུ་ཁྱོད་བླ་ན་མེད་པའི་ས་ལ་འགྲོ་བར་
འདོད་དམ། ཁྱེའུས་སྨྲས་པ། འདོད་ལགས་ན་ཇི་ལྟར་བགྱི། བུ་སྨྱོན་
པའི་སྤྱོད་པ་ལ་གནས་པར་གྱིས་ཤིག ཁྱེའུས་སྨྲས་པ། དེ་ལྟ་བུས་ཁོ་
བོ་ལ་སྐྱེ་བོ་རྣམས་ཀྱིས་སྨད་པར་མི་འགྱུར་རམ་གསུངས་པས། ལ་ལ་
ཞེ་སྡང་ལ་ལ་གཏི་མུག་གིས། །ལ་ལ་ཆགས་སྡང་ལ་ལ་སེར་སྣས་
འདིར། །འགྲོ་བ་མཐའ་དག་རབ་ཏུ་སྨྱོ་བ་སྟེ། །ཅི་ཕྱིར་སྨྱོ་བས་སྨྱོ་ལ་
རྣམ་པར་སྨྲ། །སྣ་ཚོགས་སྣང་ལ་བྱིས་རྣམས་བདེན་རྟོག་པ། །དེ་ནི་



རྣལ་འབྱོར་རྣམས་ལ་རབ་ཏུ་རྫུན། །རྫུན་ལ་རྫུན་དུ་ངེས་ཕྱིར་བྱིས་པའི་
སྤྱོད། །ཕྱིན་ལོག་སྤྱོད་པས་སྦྲལ་མདུད་ལྟ་བུར་གྲོལ། །དེ་བས་ན་རེ་
ཞིག་ཁྱོད་ཀྱིས་གླེགས་བམ་འདི་ཉིད་གཙུག་ལག་ཁང་གི་རྩེ་མོ་ནས་ཕྱིར་
དོར་བར་བྱོས་ཤིག ཅེས་གསུངས་ནས། བུད་མེད་དེ་ཉིད་མི་སྣང་བར་
གྱུར་ཏོ། །དེ་ནས་ཁྱེའུ་དེས་ཀྱང་གླེགས་བམ་གཙུག་ལག་ཁང་གི་རྩེ་མོ་
ནས་གཏོར་རོ། །དགེ་འདུན་ཐམས་ཅད་ཀྱིས་འདི་ནི་སྨྱོ་བའོ་ཞེས་
ལྕགས་བཅུག་ནས་བཞག་གོ །དེའི་ཚེ་སྔར་གྱི་བུད་མེད་དེ་འོངས་ནས་
ཁྱེའུ་དེ་ལ་གདམས་པ་དང་རྗེས་སུ་གདམས་པ་མཛད་དེ། དེ་ནས་ཁྱེའུ་
དེ་ལོ་དྲུག་ལྕགས་འོག་ཏུ་སྒྲུབ་པ་མཛད་ནས། གནས་བརྟན་ད་ནི་ཁོ་བོ་
སྨྱོ་བ་སངས་ཀྱི་ལྕགས་ཁྲོལ་ཅིག ཅེས་གསུངས། གནས་བརྟན་དེས་
ཀྱང་ལྕགས་བཀྲོལ་ནས་ཅི་བདེར་བཞག་པ་ལ། གནས་བརྟན་ཡིད་ཆེས་
ནས་ཞང་པོ་གནས་བརྟན་གྱིས་མཁན་པོ་མཛད། མས་སློབ་དཔོན་བྱེད་
པའི་ས་རུ་རྗེ་བཙུན་ཏེ་ལོ་པས་ཐོག་མར་རབ་བྱུང་མཛད། རྗེས་སུ་བསྙེན་
རྫོགས་མཛད་པས་མཚན་ལ་དགེ་སློང་ཀ་ལཱ་པར་བཏགས་སོ། །གནས་
དེ་ན་ཁྲིམས་སུ་བཅའ་བ་དགེ་འདུན་རྣམས་སྔ་དྲོ་བྲང་ཁང་སོ་སོར་སྒོམ་
ཞིང་བསམ་གཏན་མཛད་པ་དང༌། ལ་ལ་ཀློག་པ་ཐོས་བསམ་
མཛད། ཕྱི་དྲོ་སྐོར་བ་དང་ཆོས་སྤྱོད་ཐུན་མོང་དུ་ཀུན་རང་མཛད། དུས་
-
-
-
་
་་



-
-
-
-
བཟང་ལ་གསོ་སྦྱོང་ལ་སོགས་པ་ཕྱོགས་མཐུན་དུ་བྱེད་ཅིང་། མ་བྱས་ན་
ཆད་པ་གཅོད་པ་ལ། དགེ་སློང་ཀ་ལཱ་པ་དེ་ལས་ལོག་ནས་སྔ་དྲོ་གཅིག་
སྟོང་ལམ་ཆེན་པོ་ཞིག་ཏུ་ཕྱིན་ནས་སྲོག་ཆགས་ཆ་ག་པ་མང་པོ་
བསད། མགོ་ལུས་སོ་སོར་ཕྲལ་ཏེ། མགོ་བོ་རྣམས་ཕྱོགས་གཅིག་ཏུ་
སྤུངས། ལུས་པོ་རྣམས་ཕྱོགས་གཅིག་ཏུ་སྤུངས་ནས་ཆོས་སྟོན་ལ་
འོངས་པས། དེར་གཟའ་མི་རྣམས་ཀྱང་ཀ་ལཱ་པ་འདི་མཁན་སློབ་
གཉིས་ཀྱི་ཚ་བོ་དང་བུར་སོང་བས་འདི་ལྟར་བྱས་ཀྱང་མི་འདོན་པར་
འདུག གཞན་རྣམས་ལ་ཨེན་ཙམ་རེ་ལའང་ཆད་པ་གཅོད། ཉེ་རིང་
བྱེད་ཟེར་ནས་གཤེ། ལན་གཅིག་གསོ་སྦྱོང་གི་དུས་སུ་མཁན་སློབ་
གཉིས་དཀོན་གཉེར་དང་གསུམ་ལས་འཚོགས་མཁན་མ་བྱུང་། ཅི་ཡིན་
དྲིས་པས། ཀ་ལཱ་པ་ལ་གྲོས་མ་བཏབ་ན་གསོ་སྦྱོང་མི་ཆགས་པས་གྲོས་
ཐོབ་ཟེར། དེར་མཁན་སློབ་གཉིས་ཀྱིས་ཀ་ལཱ་པ་ལ་སེམས་ཅན་བསད་
ན་མི་ཡོང་ཞིང་། དགེ་འདུན་རྣམས་ཀྱིས་འབར་དུ་འོང་བས་དེ་འདྲ་མ་
བྱེད་ཅེས་གྲོས་ཞིབ་ཏུ་བཏབ་པས། དེ་ཀ་བྱེད་ཟེར་ནས་མ་ཉན་པར་མང་
དུ་བསད་པ་ལས། ལན་གཅིག་གི་ཚེ་རྒྱལ་པོ་ཞིག་དུས་མཆོད་ལ་བྱོན་
པས་སེམས་ཅན་གསོད་པ་གཟིགས་ནས། ཁྱོད་བཙུན་པའི་གཟུགས་
བརྙན་ཞིག་གིས་སྲོག་ཆགས་འདི་ཙམ་གསོད་པའི་གནས་གང་ན་
---
་
-
-



-
-
-
-
-
-
-
-
ཡོད། མཁན་སློབ་སུ་ཡིན། མིང་ལ་ཇི་སྐད་ཟེར་བ་ལ། དེའི་ལན་དུ་
རྗེ་བཙུན་ཏེ་ལོ་པས་གསུང་མགུར་འདི་གསུངས་སོ། །མ་མཁའ་འགྲོའི་
ཚོགས་ལ་མཆོད་པ་འབུལ། །བྲམ་ཟེའི་རིགས་འཁྲུངས་ཏེ་ལོ་པ། །
གནས་གཞི་མྱ་ངན་མེད་པའི་ཚལ། །མཁན་སློབ་མ་དང་ཞང་པོ་
ཡིན། །ང་རང་དགེ་སློང་ཀ་ལཱ་པ། །བསྐལ་པ་བྱེ་བ་དུ་མ་རུ། །ཀླུ་
སྒྲུབ་ཨཱཆ་དེ་ཝ་དང༌། །སངས་རྒྱས་དང་ཡང་ང་གཏམ་བྱས། །ང་
ཡིས་ཞིང་ཁམས་བརྒྱར་ཡང་ཕྱིན། །སངས་རྒྱས་བརྒྱ་ཡི་ཞལ་ཡང་
མཐོང་། །རྟེན་འབྲེལ་རྒྱུ་འབྲས་བདེན་པ་མཐོང་། །ས་རབ་དགའ་བ་
ངས་ཀྱང་ཐོབ། །ཆོས་ཉིད་ཆོས་སྐུ་མངོན་དུ་གྱུར། །ས་ར་ཧ་ནི་ཆེན་
པོས་ཀྱང་། །རྟོགས་པ་ང་ལ་འགྲན་དུ་མེད། །ངས་ནི་སེམས་ཅན་
བསད་པ་མེད། །ཅེས་གསུངས་ཏེ་སེ་གོལ་གཅིག་གཏོགས་
པས། སྲོག་ཆགས་རྣམས་མགོ་ལུས་འབྱར་ཏེ་ནམ་མཁའ་ལ་འཕུར་
སོང་བས། འདི་བདེ་མཆོག་འཁོར་ལོའི་སྤྲུལ་པར་འདུག་ཅེས་ཕྱོགས་
ཐམས་ཅད་དུ་གྲགས་ཤིང་། འཁོར་ལོ་བདེ་མཆོག་གི་སྤྲུལ་པར་ཡིད་
ཆེས་ཤིང་གདེང་དང་ལྡན་པར་གྱུར་ཏོ། །འདི་ཡན་ཆད་རྗེ་བཙུན་ཏི་ལོ་
པའི་ནང་གི་རྣམ་ཐར་རགས་པ་ཙམ་ཞིག་བརྗོད་པའོ།། །།གསུམ་པ་རྗེ་
བཙུན་ཆེན་པོ་ཏཻ་ལོ་པའི་གསང་བའི་རྣམ་ཐར་ལ་གསུམ། རྣམ་པར་ཐར་
：
t
，



--
--
-
པའི་ཡོན་ཏན་མ་ལུས་པ་རྣམས་བསྐྱེད་པའི་རྒྱུ་དད་པའི་གླེང་གཞི་ལུས་ཀྱི་
ཚུལ་གྱིས་མདོར་བསྟན་པ། ཐུན་མོང་མ་ཡིན་པའི་རྣམ་པར་ཐར་པའི་
ཡོན་ཏན་ཡན་ལག་གི་ཚུལ་གྱིས་ཟུར་ཙམ་བཤད་པ། མཇུག་ཏུ་གཞི་
གཅིག་གི་སྟེང་དུ་འཁོར་འདས་ཀྱི་གནད་མ་ལུས་པ་གཅིག་ཏུ་དྲིལ་ནས་
གཏན་ལ་ཕབ་པའོ། །རྣམ་པར་ཐར་པའི་ཡོན་ཏན་མ་ལུས་པ་བསྐྱེད་པའི་
རྒྱུ་དད་པའི་གླེང་གཞི་ལུས་ཀྱི་ཚུལ་གྱིས་མདོར་བསྟན་པ་ནི། བཀའ་
དྲིན་མཉམ་མེད་ཐུབ་པ་རིན་པོ་ཆེའི་ཞལ་ནས། དད་པ་མེད་པའི་མི་
རྣམས་ལ། །དཀར་པོའི་ཡོན་ཏན་མི་འབྱུང་སྟེ། །ས་བོན་མེ་ཡིས་ཚིག་
པ་ལ། །མྱུ་གུ་སྔོན་པོ་ཇི་བཞིན་ནོ། །ཞེས་དང་། དད་པ་ལས་འཇུག་
པའི་མདོ་ལས། དད་པ་ཐེག་པའི་མཆོག་ཡིན་ཏེ། །དེས་ནི་འདྲེན་
རྣམས་ངེས་པར་འབྱུང་། །དེ་ཕྱིར་བློ་དང་ལྡན་པ་ཡིས། །དད་པའི་
རྗེས་འབྲང་ཉིད་ལ་བསྟེན། །ཞེས་དང༌། དཀོན་མཆོག་ཏ་ལའི་མདོ་
ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །སངས་རྒྱས་
སྲས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ན། །
སྐྱེས་བུ་ཆེན་པོ་རྣམས་ཀྱི་སེམས་བསྐྱེད་དོ། །དད་པ་མངོན་འདྲེན་མ་
ལྟར་བསྐྱེད་པ་སྟེ། །ཡོན་ཏན་ཐམས་ཅད་བསྐྲུན་ཞིང་འཕེལ་བར་
བྱེད། །དོགས་པ་སེལ་ཞིང་ཆུ་བོ་རྣམས་ལས་སྒྲོལ། །དད་པ་བདེ་བའི་
མ
82



-
-
-
གྲོང་ཁྱེར་ཆེན་པོ་ཡིན། །ཞེས་རྒྱ་ཆེར་གསུངས་པ་དང་། །རིན་ཆེན་
ཕྲེང་བ་ལས། དད་ཅན་ཉིད་ཕྱིར་ཆོས་ལ་བསྟེན། །ཤེས་རབ་ལྡན་ཕྱིར་
ཡང་དག་རིག །འདི་ཉིད་གཙོ་བོ་ཤེས་རབ་སྟེ། །དེ་ཡི་སྔོན་འགྲོ་དད་
པ་ཡིན། །ཞེས་དང་། སངས་རྒྱས་རྡོ་རྗེ་འཆང་གི་ཞལ་ནས། ཡོན་
ཏན་ཀུན་གྱི་གཞི་ནི་དད་པ་སྟེ། །སྤངས་རྟོགས་ཡོན་ཏན་མ་ལུས་ཐམས་
ཅད་ནི། །ཕྱི་ནང་ཕྱེ་བའི་དད་པ་དྲུག་ལས་སྐྱེ། །ཞེས་གསུངས་པའི་
དོན་མདོར་ཙམ་བཤད་ན། ཆོས་ཐམས་ཅད་ཀྱི་སྔོན་དུ་དད་པ་འགྲོ་
དགོས་པ་ཡིན། དེ་ལ་དད་པའི་སྐྱོན་ཡོན་ཤེས་པ་གལ་ཆེ་བ་
ལགས། དད་པ་མེད་ན་གསེར་གྱི་ཕ་བོང་རྒྱ་མཚོའི་གཏིང་དུ་ཤོར་བ་
དང་འདྲ། དད་པ་མེད་ན་གྲུ་གཟིངས་བརྒྱ་ཕྲག་གཅིག་ཡོད་ཀྱང་མཉན་
པ་མེད་པ་དང་འདྲ། དད་པ་མེད་ན་རྣམ་ཤེས་སྤྱང་ཡང་ལོང་བས་ལྷ་
ཁང་དུ་ཕྱིན་པ་དང་འདྲ། དད་པ་མེད་ན་ས་བོན་མེས་ཚིག་པ་དང་
འདྲ། དད་པ་མེད་ན་རྐྱང་མོ་འཁོར་དུང་དུ་ཆུད་པ་དང་འདྲ། དད་པ་
མེད་ན་ལག་རྡུམ་གསེར་གྱི་གླིང་དུ་ཕྱིན་པ་དང་འདྲ་བས་སྐྱོན་ངོས་ཟིན་
རྗེས། འཚང་ཡུལ་ནས་ཐོན་པའི་ཡོན་ཏན་ཞིག་མེད་ཐབས་མེད། དད་
པ་ཡོད་ན་ཡིད་བཞིན་གྱི་ནོར་བུ་རིན་པོ་ཆེ་ལག་ཏུ་ལོན་པ་དང་འདྲ། དད་
པ་ཡོད་ན་ཁྲིམས་ཆགས་པའི་རྒྱལ་པོ་དང་འདྲ། དད་པ་ཡོད་ན་ཆུ་བོ་



ཆེན་པོ་སྒྲོལ་བའི་གྲུ་གཟིངས་དང་འདྲ། དད་པ་ཡོད་ན་གོ་ལག་འཛོམས་
པའི་འཇིགས་འཕྲང་སྒྲོལ་བའི་སྐྱེལ་མ་དང་འདྲ། དད་པ་ཡོད་ན་འབྲུའི་
བང་མཛོད་ལྟ་བུའི་ཞིང་ས་གཤིན་པོ་དང་འདྲ། གནས་སྐབས་དང་
མཐར་ཐུག་གི་ཡོན་ཏན་ཐམས་ཅད་དད་པ་ལ་རགས་ལས་པས། དད་པ་
སྐྱེ་བའི་རྒྱུ་རྐྱེན་ལ་བསླབ་འཚལ། ཚེ་འདིའི་སྙན་གྲགས་དོན་དུ་གཉེར་
བའི་བློ་ལ་སྙིང་པོ་མེད་པར་ཤེས་དགོས། དགེ་སྡིག་གི་རྒྱུ་འབྲས་ལ་
ཡིད་ཆེས་པ་ཞིག་མེད་ཐབས་མེད། མི་རྟག་འཆི་བ་དྲན་པའི་ངེས་འབྱུང་
མེད་ཐབས་མེད། འཁོར་དང་ལོངས་སྤྱོད་རྣམས་རྒྱུན་དུ་མི་འགྲོགས་
པར་རང་གཅིག་པུར་འགྲོ་དགོས་པ་ཞིག་དྲན་དགོས། ཚེ་ཕྱི་མའི་སྐྱེ་
གནས་ལ་འདམ་དབང་མེད་པའི་ངེས་ཤེས་ཞིག་སྐྱེ་དགོས། དལ་འབྱོར་
སྙིང་པོ་ལེན་པའི་སྤོབས་པ་ཞིག་ཐོབ་དགོས། འཁོར་བ་མཐའ་དག་
སྡུག་བསྔལ་དུ་ཤེས་པའི་ཞེན་ལོག་ཞིག་བསྟེན་དགོས། གཏན་གྱི་
སྐྱབས་གནས་དཀོན་མཆོག་གསུམ་གྱི་ཆེ་བའི་ཡོན་ཏན་དྲན་པ་གལ་
ཆེ། ཁྱད་པར་བླ་མ་དམ་པ་རྣམས་ཀྱི་མཛད་སྤྱོད་རྣམ་ཐར་མཐོང་
དགོས། གྲོགས་བཟང་པོ་དགེ་བའི་བཤེས་གཉེན་རྣམ་པར་དག་པ་དང་
འགྲོགས་དགོས་པ་ལགས། དད་པ་སྐྱེ་བའི་རྒྱུ་རྐྱེན་བཅུའི་ནང་ནས་བླ་
མ་དམ་པའི་རྣམ་ཐར་ལ་ཚུལ་བཞིན་དུ་སློབ་པ་འདི་ལམ་གྱི་མཆོག་



ཡིན། རྒྱུ་རྐྱེན་བཅུ་ལས་སྐྱེས་པའི་དད་པ་ལ་གཉིས། ཕྱིའི་དད་པ་དང་
ནང་གི་དད་པ་གཉིས། ཕྱིའི་དད་པ་ལ་གསུམ། དང་བའི་དད་
པ། འདོད་པའི་དད་པ། ཡིད་ཆེས་པའི་དད་པའོ། །དང་བའི་དད་པ་
སྐྱེ་བའི་ཡུལ་དཀོན་མཆོག་གསུམ་ཡིན། འདོད་པའི་དད་པ་སྐྱེ་བའི་
ཡུལ་བདེན་པ་བཞི་ཡིན་ཏེ། འབྲས་བུ་སྡུག་བསྔལ་གྱི་བདེན་
པ། ཁམས་གསུམ་འཁོ ར་བ་འདི་མེ་དོ ང་ལྟ་བུར་ཤེས་པར་
འདོད། དེའི་རྒྱུ་ཀུན་འབྱུང་གི་བདེན་པ་ལས་དང་ཉོན་མོངས་པ་རྣམས་
དགྲ་དང་ཚེར་མ་ལྟར་སྤོང་བར་འདོད། འཁོར་བའི་རྒྱུ་འབྲས་ངོས་
བཟུང་བ་ཡིན། འབྲས་བུ་འགོག་པའི་བདེན་པ་ཐར་པ་དང་ཐམས་ཅད་
མཁྱེན་པ་མངོན་དུ་བྱ་བར་འདོད། རྒྱུ་ལམ་གྱི་བདེན་པ་ཚོགས་གཉིས་
ཟུང་འབྲེལ་དུ་ཉམས་སུ་ལེན་པར་འདོད་དེ། འདས་པའི་རྒྱུ་འབྲས་ཀྱི་
ཕན་ཡོན་མཐོང་བ་ཡིན། དེ་ལྟར་འཁོར་འདས་གཉིས་ལ་བརྟེན་ཏེ་བླང་
དོར་གྱི་ཚུལ་ཤེས་པ་དེ་འདོད་པའི་དད་པའི་ངོ་བོ་ཡིན། ཡིད་ཆེས་པའི་
དད་པ་སྐྱེ་བའི་ཡུལ་དགེ་སྡིག་གཉིས་ཡིན། བྱེད་ལས་དཀར་པོའི་ཆོས་
ཐམས་ཅད་ཀྱི་གཞི་མ་བྱེད་པ་ལགས། ནང་གི་དད་པ་ལའང་གསུམ་
ཡོད་པའི་དང་པོ། དང་བའི་དད་པ་སྐྱེ་བའི་ཡུལ་སྐྱབས་གནས་ཐམས་
ཅད་འདུས་པའི་ངོ་བོ་མཚན་ལྡན་གྱི་བླ་མ་དམ་པ་ཞིག་ཡིན། གཉིས་པ་
-
-
--
-



-
---
-
འདོད་པའི་དད་པ་ནི། བླ་མ་དམ་པའི་ཐུགས་དང་རང་སེམས་གཉིས་སུ་
མེད་པ་ཞིག་ནངས་འདོད་ནུབ་འདོད། དུས་སྐད་ཅིག་མ་གཅིག་ལ་
ཐུགས་ཡིད་གཅིག་ཏུ་འདྲེ་བར་འདོད་པ་ཞིག་ཡིན། གསུམ་པ་ཡིད་
ཆེས་པའི་དད་པ་ནི། བླ་མའི་སྐུ་གསུང་ཐུགས་དང་རང་གི་ལུས་ངག་
ཡིད་གསུམ་དབྱེར་མེད་དུ་རྟོགས་པའི་རང་མཚང་རིག་པའི་གདེང་ཐོབ་
དགོས་པ་ལགས། མདོ་རྒྱ་ཆེར་རོལ་པ་ལས། ཀུན་དགའ་བོ་དད་པ་
ལ་སྦྱོར་བར་བྱ་སྟེ། འདི་ནི་དེ་བཞིན་གཤེགས་པ་ལ་གསོལ་བ་འདེབས་
པའོ། །ཞེས་དང་། དོན་དམ་པའི་རྟོགས་པ་འཆར་བའང་དད་པ་མ་
གཏོགས་པ་གང་གིས་ཀྱང་བསྐྱེད་མི་ནུས་གསུངས་པས། དད་པ་འདི་
ཡོན་ཏན་ཐམས་ཅད་ཀྱི་རྟེན་དུ་ཤེས་དགོས་པ་ལགས། གང་ཟག་དབང་
པོ་རབ་ལ་མི་ཕྱེད་པའི་དད་པའི་ཤུགས་ཀྱིས་དྲངས་པའི་བླ་མའི་མོས་
གུས་ཁོ་ནས་གྲོལ་བ་ལགས། འབྲིང་དམ་ཚིག་དང་སྡོམ་པ་ཚུལ་བཞིན་
དུ་བསྲུངས་པས་གྲོལ་བ་ལགས། ཐ་མས་ལུས་སོ་སོར་བཏགས་པའི་
འགོག་པས་གྲོལ་བར་བཞེད་པ་ཡིན། དབང་པོ་རབ་ལ་མོས་གུས་རྣལ་
མ་ཞིག་སྐྱེ་བ་ལ་བླ་མ་དམ་པའི་ཕྱི་ནང་གསང་གསུམ་གྱི་རྣམ་ཐར་ལ་
ཚུལ་བཞིན་སློབ་པ་དང༌། བླ་མ་སངས་རྒྱས་སུ་མཐོང་བའི་ཡིད་ཆེས་
ཀྱི་ལུང་ཚད་མ་མཐོང་བ་ཞིག་འཚལ་ཏེ། དེའང་ཡེ་ཤེས་གསལ་སྒྲོན་གྱི་
86



་
༥
རྒྱུད་ལས། མཚན་དང་དཔེ་བྱད་འབར་བའི་སྐུ། །བསྐལ་པ་འབུམ་དུ་
བསྒོམས་པ་བས། །བླ་མ་དྲན་པ་འབུམ་ཆར་མིན། །ཡི་དམ་མ་བསྒོམ་
བླ་མ་བསྒོམ། །ཞེས་དང་། རྫོགས་པའི་རིམ་པ་བསྐལ་པའི་བར་དུ་
ནི། །འདུ་འཛི་གཡེང་བ་སྤངས་ཏེ་བསྒོམས་པ་བས། །བླ་མ་རང་
སེམས་དཀྱིལ་དུ་དལ་ཅིག་ཤར་བ་ཙམ། །འབུམ་ཕྲག་ཉི་ཤུའི་ཆར་ཡང་
མི་ཕོད་དོ། །ཅེས་དང༌། བདེ་མཆོག་སྡོམ་པ་འབྱུང་བའི་རྒྱུད་
ལས། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་
ཏེ། །ཀུན་གྱི་བྱེད་པོ་བླ་མ་ཡིན། །ཞེས་དང༌། དཔལ་གསང་བ་
འདུས་པའི་རྒྱུད་ལས། རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་
ནི་རིམ་བཞིན་ཚང་། །ཞེས་དང༌། ཨཱ་ལི་ཀཱ་ལི་ཆུ་ཀླུང་ཆེན་པོའི་རྒྱུད་
ལས། ལམ་མཆོག་ཟབ་མོ་བླ་མའི་མོས་གུས་ལ། །རྒྱུན་དུ་བསྲིངས་
ནས་འབད་པ་མ་ཐོན་ན། །བསྐྱེད་རྫོགས་ལ་སོགས་བྱ་བ་མང་པོས་
ཀྱང༌། །དག་པའི་སྣང་བ་ལམ་དུ་འབྱོངས་པར་དཀའ། །ཞེས་
གསུངས་པས། དེ་རྣམས་ཀྱི་དོན་གཅིག་ཏུ་དྲིལ་བ་ནི། རྗེ་བཙུན་རྣལ་
འབྱོར་གྱི་དབང་ཕྱུག་མི་ལ་རས་པས། རྗེ་བླ་མ་སངས་རྒྱས་ཀུན་གྱི་
སྐུ། །གསུང་བརྗོད་བྲལ་བླ་མས་ཅི་གསུང་བསྒྲུབ། །ཐུགས་ཐབས་
ཤེས་ཉི་མ་ཕྱོགས་མེད་འདེ། །སྐུ་གསུང་ཐུགས་དང་ཡོན་ཏན་གྱི།
-
-
-
87



མ
----
--
---
ཤན་རྐུན་དང་ཞིང་ལས་མངོན་སྤྱོད་སོགས། །སྤྱིར་གང་མཛད་ཡོན་ཏན་
དུ་ཤེས་པ་དང༌། །དགོས་སངས་རྒྱས་ཀྱི་ཕྲིན་ལས་སུ་མཐོང་བ་ན། །
དེ་ལམ་ཟབ་མཆོག་གི་དམ་ཚིག་ཡིན། །གསུངས་པས། ལུང་ཁུངས་
དེ་རྣམས་དང་དོན་མཐུན་པའི་སྐུ་བཞི་ཡེ་ཤེས་ལྔའི་བདག་ཉིད། ཁྱབ་
བདག་རྡོ་རྗེ་འཆང་དང་དབྱེར་མ་མཆིས་པའི་རྣལ་འབྱོར་གྱི་དབང་ཕྱུག་ཏེ་
ལོ་ཤེས་རབ་བཟང་པོ་ལྟ་བུ་གཅིག་ལ་ངོས་འཛིན་པ་ལགས་སོ། །ཐུན་
མོང་མ་ཡིན་པའི་རྣམ་པར་ཐར་པའི་ཡོན་ཏན་ཡན་ལག་གི་ཚུལ་གྱིས་ཟུར་
ཙམ་བཤད་པ་ནི། རྗེ་བཙུན་ཆེན་པོ་ཏི་ལོ་པ་དེ་ཉིད་ཀྱིས་རྒྱལ་པོ་སེང་གེ་
ཟླ་བའི་ཕོ་བྲང་གི་མདུན་ན་ཕར་ལ་ཆོས་གོས་དང༌། ལྷུང་
བཟེད། འཁར་གསིལ་རྣམས་ཐོགས་ནས། སྒྲ་ཚད་ལུང་རིགས་
རྣམས་དང་མི་འགལ་བའི་མདོ་སྡེ་ཟབ་མོ་ལ་ཞལ་འདོན་མཛད་
ཅིང་། སྐབས་སུ་བླ་མའི་གསོལ་འདེབས་མཛད་ཀྱིན་བྱོན་ཚེ། རྒྱལ་པོ་
སེང་གེ་ཟླ་བ་ཕོ་བྲང་གི་ཡང་ཐོག་ཏུ་ཕེབས་ནས་ཞབས་སྐོར་མཛད་
ཚེ། ཐུགས་དགོངས་ལ་ངའི་ཕོ་བྲང་གི་མདུན་འདིར་སྔར་དགེ་སློང་གི་
དགེ་འདུན་ངུར་སྨྲིག་འཛིན་པ་རྣམས་དང༌། ཀུ་སཱ་ལིའི་རྣལ་འབྱོར་པ་
རྣམས་བསོད་སྙོམས་ལ་འབྱོན་པའི་ལམ་ཡོད་པས། དེ་རིང་བསོད་
སྙོམས་པའི་འགྲུལ་པ་ཡོད་དམ་མེད་དམ་གཟིགས་པས། དགེ་སློང་ཞི་
མ



བ། དུལ་བ། སྤྱོད་ལམ་མཛེས་པ་ཞིག་མཐོང་ནས། འཁོར་རྣམས་
ལ་དགེ་སློང་འདི་འདྲ་བ་སྔར་ནས་མེད་པས་དང་བའི་དད་པ་ལྷག་པར་སྐྱེ་
བ་ཞིག་འདུག་པ་ཁྱེད་རྣམས་ཀྱིས་མཐོང་ངམ་བྱས་ནས། བློན་པོ་གཅིག་
ན་རེ། མཐོང་། མདོ་ཚིག་སྒྲ་དང་དོན་ཚད་མ་དང་མི་འགལ་བ་བླ་
མའི་བསྟོད་པ་དང་བཅས་པ་འདོན་པ་ཞིག་འདུག དེ་ལ་ཆོས་སྟོན་ཀྱང་
དྲངས་ཟེར། རྒྱལ་པོ་རང་གི་མཆོད་གནས་པཎྜི་ཏ་མཁས་པ་ཞིག་ཡོད་
པ་དེ་ལ་མདོ་ནོར་མ་ནོར་ལྟོས་ཟེར་ནས། པཎྜི་ཏ་དེས་རྗེ་བཙུན་ཆེན་པོ་ཏི་
ལོ་པ་དེའི་ཞབས་དྲུང་དུ་ཕྱིན་ནས། སྐུའི་དཀྱིལ་འཁོ ར་ལ་
བལྟས། གསུང་གི་དཀྱིལ་འཁོར་མདོ་ཚིག་དང་སྒྲ་དོན་གཏན་ལ་
འབེབས་པའི་ཚངས་པའི་དབྱངས་ལ་རྣ་བ་གཏད་དེ། བརྗོད་བྱའི་དོན་ལ་
ལེགས་པར་བརྟགས་པས། ཡོངས་སུ་གྲགས་པའི་མདོ་ཚིག་སྒྲ་དོན་
རྣམས་ལ་དག་པའི་ཆེས་བརྗོད་དང༌། སྔར་རྣ་བར་ཐོས་མ་མྱོང་བའི་
མདོ་སྡེ་ངོ་མཚར་ཅན་མང་དུ་འདོན་པ་ཞིག་འདུག་པ་ལ་བཅོས་མིན་གྱི་
དད་པ་སྐྱེས་ཏེ། རྒྱལ་པོའི་དྲུང་དུ་བྱོན་ནས་གསོལ་བ། རྒྱལ་པོ་ཆེན་
པོ། སྤྱིར་རབ་ཏུ་བྱུང་བ། སྤྱོད་ལམ་ཞི་བ། དུལ་བ། དེ་བཞིན་
གཤེགས་པའི་ཐུགས་སྲས་མང་དུ་མཐོང་ནའང་། དེ་རིང་གི་དགེ་སློང་
འདི་ལྟ་བུ་ངོ་མཚར་ཆེ་བ་གཞན་ན་མི་འདུག ཅེས་རྒྱལ་པོ་ལ་ཞུས་
མ
8)



པས། རྒྱལ་པོ་དད་པ་སྐྱེས་ཏེ་ཕོ་བྲང་གི་ནང་དུ་ཆོས་སྟོན་ལ་སྤྱན་དྲོངས་
གསུངས་ནས་གདན་དྲངས་ཏེ། བཞུགས་གདན་ལ་བཞུགས་སུ་གསོལ་
ནས། ཆོས་སྟོན་གྱ་ནོམ་པ་དྲངས། ཡོན་མཆོད་གཉིས་ཆོས་དང་
མཐུན་པའི་གསུང་གླེང་མང་དུ་མཛད། རྒྱལ་པོའི་ཐུགས་དང་མཐུན་
པའི་སྨོན་ལམ་མང་དུ་བཏབ་ནས་གཤེགས་པས། རྒྱལ་པོ་ཐུན་མོང་མ་
ཡིན་པའི་དད་པ་སྐྱེས་ཏེ། སླར་ཡང་ཆོས་སྟོན་ལ་གདན་དྲངས་
ནས། ངའི་མཆོད་གནས་མཛད་པར་ཞུ་ཟེར་བ་ལ། རྗེ་བཙུན་ཆེན་པོ་ཏེ་
ལོ་པས། ང་གཞི་གཅིག་ཏུ་བསྡད་ནས་སྦྱིན་བདག་གི་འཚོ་བ་མི་ཟ་བ་
ཡིན། གསུངས་ནས་བཀས་མ་གནང་། དེར་རྒྱལ་པོས། དགེ་སློང་
ཉིད་ཀྱི་ཕ་མ་སུ་ཡིན། རིགས་གང་ཡིན། མཁན་སློབ་གང་
ཡིན། ཁྱེད་རང་གི་མིང་ལ་ཇི་སྐད་ཟེར། ཆོས་གང་བསླབས། ཡོན་
ཏན་ཇི་ཙམ་ཤེས་བྱས་པས། རྗེ་བཙུན་ཆེན་པོ་ཏཻ་ལོ་པའི་ཞལ་ནས། ང་
ནི་ཕ་དང་མ་བྲལ་ཏེ། །བྲམ་ཟེའི་རིགས་འཁྲུངས་ཏེ་ལོ་པ། །ང་ལ་
མཁན་སློབ་ཡོང་མིན་ཏེ། །ང་ནི་རང་བྱུང་སངས་རྒྱས་ཡིན། །ང་ཡིས་
བཤེས་གཉེན་མ་བསླབས་ཏེ། །སྒྲ་ཚད་རིག་པ་རང་རྡོལ་ཡིན། །བདེ་
མཆོག་སྐུ་གསུང་ཐུགས་དང་ནི། །ང་ནི་དབྱེར་མེད་བརྗོད་དུ་མེད། །
ཅེས་གསུངས་པས། བདེ་མཆོག་འཁོར་ལོ་དངོས་སུ་འདུག་ཅེས་པའི་
་
--
--
-
90



-
-
-
གྲགས་པས་ཕྱོགས་ཐམས་ཅད་དུ་ཁྱབ་པར་གྱུར་ཏོ། །རྗེ་བཙུན་ཆེན་པོ་
ཏེ་ལོ་པ་ལ་སླར་ཡང་རྒྱལ་པོ་སེང་གེ་ཟླ་བས་གསོལ་བ། མཆོག་ཏུ་
ཡིད་འོང་དགེ་སློང་ཁྱེད་ཀྱི་ཡབ་ཡུམ་གང༌། །མཁན་པོ་སློབ་དཔོན་ངེས་
པར་མན་ངག་སྦྱིན་མཁན་སུ། །རིག་པ་མཐའ་དག་སུ་ལས་ཁོང་དུ་ཆུད་
པར་བྱས། །འདི་དག་ཁྱོད་ཀྱིས་ཐེ་ཚོམ་མེད་པར་བདག་ལ་
གསུངས། །ཞེས་གསོལ་བས། དེའི་ལན་དུ་རྗེ་བཙུན་ཏེ་ལོ་
པས། རྒྱལ་པོ་ཁོ་ངེས་པར་ཕ་དང་མ་བྲལ་ཏེ། །སྐྱེ་བོ་འདི་དག་རིགས་
རུས་རྨི་ལམ་ཙམ་ལ་གཉེན། །འདི་ནི་བདག་གི་ཕ་མ་བུ་ཞེས་འཛིན་པས་
བཅིངས། །དེ་ལས་དོན་མེད་ཡ་ང་འཁོར་བའི་རྒྱ་མཚོར་འཁོར། །ཇི་
ལྟར་ལ་ལ་སྒྱུ་མའི་ན་ཆུང་བཟང་མོ་ལ། །རྣམ་པར་ཆགས་པས་བུ་དང་
བུ་མོར་རབ་སྣང་བ། །དགའ་གདུང་འཛིན་པའི་འཕྲུལ་འཁོར་བྱེ་བས་
བསྡམས་པ་བཞིན། །རིགས་རུས་ཕ་མ་ཉེ་དུ་འཛིན་པ་ཕྱུགས་ལས་
བླུན། །རང་བྱུང་དགེ་སློང་བདག་ལ་མཁན་པོ་སློབ་དཔོན་མེད། །དུག་
འདྲེས་ཁ་ཟས་བཟང་པོ་དང་མཚུངས་མཁན་པོ་དང་། །དེ་བཞིན་སློབ་
དཔོན་དང་ནི་ཚངས་པར་སྤྱོད་པའི་གྲོགས། །དེ་དག་ཀུན་ཀྱང་བྱིས་པས་
རྣམ་པར་བཏགས་པ་ཙམ། །སུས་ཀྱང་མ་བསྟན་ཆོས་འདི་ཐམས་ཅད་
བདག་གིས་རྟོགས། །རང་གི་སྙིང་ཞུགས་འཕགས་མ་འགྲོ་བ་རྣམས་ཀྱི་
་
བ་+
91



ཡུམ། །དེ་ནི་དབྱེར་མེད་སྤྱད་དུ་མེད་ཅིང་གསོས་པས་དབེན། །རྟ་བས་
འདི་ནི་བརྗོད་པའི་མཐའ་དང་ཡང་དག་བྲལ། །ཞེས་གང་ས་
པས། རྒྱལ་པོ་དེ་ཉིད་ཀྱི་ཐུགས་དགོངས་ལ། འདི་ནི་བཅོ་ལྡན་
འདས་འཁོར་ལོ་སྡོམ་པ་དངོས་སུ་འདུག་སྙམ་པའི་ངེས་པ་རྙེད་
ཅིང་། གཞན་རྣམས་ལའང་གླེང་བར་བྱེད་དོ། །དེ་ལྟར་རྗེ་བཙུན་ཏེ་ལོ་
པས་རྣམ་པ་དུ་མའི་སྤྲུལ་པས་འཇིག་རྟེན་མ་ལུས་པ་ཁྱབ་པར་མཛད་།
དེ། །དེའང་བྲམ་ཟེ་རྣམས་ཀྱི་མདུན་དུ། བྲམ་ཟེའི་གཟུགས་ཀྱིས་
གཤེགས་ཏེ་རིག་བྱེད་ཀྱི་ཡན་ལག་རྒྱས་པར་བསྟན་ནས། སུམ་ཟ་
རྣམས་ཀྱང་འདི་ནི་རིག་བྱེད་མཐའ་དག་གི་བྱེད་པ་པོ་སྟེ། བླ་མའི ༼བླ་མ་
ཉིད་དོ། །ཞེས་རྣམ་པ་བརྒྱར་བསྟོད་ཅིང་བསྔགས་པར་བྱེད་དོ། །གང་།
དག་ཚོང་གི་ལས་ལ་མངོན་པར་ཞེན་པ་རྣམས་ལ། ཚོང་པའི་དད་འདཔོན་
གྱི་གཟུགས་ཀྱིས་ནོར་བུ་རིན་པོ་ཆེ་བརྟག་པ་ལ་སོགས་པའི་རིག་བྱེ ད་དུ་
མ་བསྟན་པས་ཤིན་ཏུ་ཡི་རངས་པར་མཛད། ཞིང་ལས་ལ་བརྩོན་པ་
རྣམས་ཀྱི་དོན་དུ་འབྲུ་འཕེལ་བའི་ཐབས་ཀྱི་རིམ་པ་ལ་ཤིན་ཏུ་མཁས་པ་པའི་
སྐྱེ་བོར་མཛད་དེ། ཐབས་དེས་ཀྱང་དོན་ཆེན་པོ་ལ་ཡང་དག་པར་སྦྱར་
རོ། །དེ་བཞིན་དུ། གླུ་ལ་དགའ་བ་རྣམས་ལ་གླུ་མཁན་གྱི་གཟུགས་
དང༌། གར་ལ་མོས་པ་རྣམས་ལ་གར་མཁན་གྱི་གཟུགས་དང་། སྐྱོ སྐྱེས་



པ་ལ་དགའ་བ་རྣམས་ལ་སྐྱེས་པའི་གཟུགས་དང༌། བུད་མེད་ལ་དགའ་
བ་རྣམས་ལ་བུད་མེད་ཀྱི་གཟུགས་དང༌། གཙོ་བོ་དང༌། སྨན་པ་
དང་། བར་པ་གསོབ་ཀྱིས་འདུལ་བ་ལ་དེ་དང་དེའི་གཟུགས་དང་། དེ་
བཞིན་དུ། ལྷ་དང༌། ཀླུ་དང་། དྲི་ཟ་དང་། མིའམ་ཅི་ལ་སོགས་པ་
སེམས་ཅན་གྱི་རིགས་ཚད་མེད་པ་དང༌། ས་དང༌། ཆུ་དང༌། མེ་
དང་། རླུང་ལ་སོགས་པ་དུ་མས་འགྲོ་བའི་དོན་ཚད་མེད་པ་མཛད་
དེ། རང་རང་གིས་ཇི་ལྟར་མཐོང་བ་ལྟར་བདག་ཉིད་ཆེན་པོ་དེ་ནི་དེ་འདྲ་
བའོ། །ཞེས་སོ་སོ་ནས་རྣམ་པ་སྣ་ཚོགས་པ་དག་སྨྲ་བར་བྱེད་དོ། །སྣ་
ཚོགས་རང་རང་བསམ་པའི་བྱེ་བྲག་ལས། །དུ་མར་སྨྲ་ཡང་དེ་ལ་རང་
བཞིན་མེད། །རང་བཞིན་མེད་ཀྱང་སྣང་བ་འདི་མཚར་ཏེ། །འདི་ནི་རྫུ་
འཕྲུལ་བཀོད་པ་དཔེ་མེད་དོ། །ཅེས་རྗེ་བཙུན་ཏེ་ལོ་པ་ཉིད་ཀྱིས་འཁོར་
ལོ་སྡོམ་པར་ཞལ་བསྒྱུར་ནས་གར་མཛད་པས། སྐྱེ་བོ་མཐའ་དག་གིས་
འདི་ནི་འཁོར་ལོ་སྡོམ་པ་དངོས་སོ། །ཞེས་སྨྲ་བར་བྱེད་དོ། །ཡང་སྐུ་
ལུས་ཀྱི་བཀོད་པ་སྣ་ཚོགས་སུ་སྤྲུལ་པའི་ཚུལ་ནི། །ཉིན་གཅིག་ལ་རྗེ་
བཙུན་ཏེ་ལོ་པས། རི་ཁ་ཏ་ལ་སྔོན་པོའི་གསེབ་ཏུ་བྱོན་ནས། ཐོག་མར་
སྡིག་པ་བྱེད་པའི་གྲོགས་བྱས། མྱ་ངན་བྱེད་པའི་དྲུང་དུ་ཕེབས་ནས་
སྔག་བསྔལ་བྱེད་པའི་གྲོགས་མཛད། །ཆོས་འཆད་པ་དང་དགེ་བ་བྱེད་
་
93



པའི་དྲུང་དུ་བྱོན་ནས་ཕ་རོལ་ཏུ་ཕྱིན་པ་དྲུག་གི་ཡིན་ལུགས་དང་མཐུན་
པའི་ཆོས་བཤད་དང་དགེ་བ་བྱེད་པའི་གྲོགས་མཛད། ཟམ་པ་འཛུགས་
པའི་དྲུང་དུ་ཕེབས་ནས་ཟམ་པ་འཛུགས་པའི་གྲོགས་མཛད། ཚུལ་དེ་ལ་
ལ་ལ་ན་རེ། ཏི་ལོ་པ་འདི་སྡིག་ཅན་ཞིག་འདུག ལ་ལ་ན་རེ། དེ་རིང་
མྱ་ངན་བྱེད་པ་དང་སྡུག་བསྔལ་བྱེད་པའི་གྲོགས་བྱས་ཟེར། ཆོས་འཆད་
པ་ཀུན་ན་རེ། དེ་རིང་ཆོས་འཆད་པའི་དུས་ན་ཕ་རོལ་ཏུ་ཕྱིན་པ་དྲུག་གི་
ཆོས་དང་ཆོས་བཤད་མཛད་ཀྱི་འདུག་ཟེར་ནས། ཀུན་གྱི་མཐོང་སྣང་མ་
མཐུན་པར་རྗེ་བཙུན་ཁོང་རང་ལ་དྲིས་ཟེར་ནས། རྗེ་བཙུན་ཆེན་པོ་ཏི་ལོ་
པ་ལ་ཞུས་པས། བདག་ཉིད་ཆེན་པོ་དེ་ཉིད་ཀྱིས་འཁོར་ལོ་སྡོམ་པའི་
བསྐྱེད་རིམ་གསལ་བའི་ངང་ནས། དོན་དམ་སྤྲང་པོ་ཏི་ལོ་ལ། །སྤང་
བྱ་སྡིག་པ་ཅི་ཡང་མེད། །བསྒྲུབ་བྱ་དགེ་བ་ཞེས་ཀྱང་མེད། །འདི་ཡིན་
སྤྱོད་པ་ཅི་ཡང་མེད། །ཅེས་གསུངས་པས། མཐུན་པར་འདི་ནི་འཁོར་
ལོ་སྡོམ་པ་དངོས་སོ། །ཞེས་ངེས་པ་རྙེད་པའི་ཚིག་ཡང་ཡང་དུ་སྨྲ་བར་
བྱེད་དོ། །རྗེ་བཙུན་ཏེ་ལོ་པ་དེ་ཉིད་ཀྱི་གསང་བའི་རྣམ་ཐར་དང་མཐུན་
པར། འཁོར་ལོ་སྡོམ་པ་དངོས་ཡིན་པའི་ཡིད་ཆེས་པའི་རྒྱབ་རྟེན་གྱི་
ལུང་ནི། རྗེ་བཙུན་རྡོ་རྗེ་རྣལ་འབྱོར་མའི་ལུང་བསྟན་གྱི་མགུར་
ལས། འདི་ནི་དུས་གསུམ་སངས་རྒྱས་ཀྱི། །ཡབ་གྱུར་འཁོར་ལོ་བདེ་
ས
94



-
-
མཆོག་སྟེ། །ཞེས་དང་། རྗེ་བཙུན་ཏེ་ལོ་པ་རང་གི་གསུང་མགུར་
ལས། སངས་རྒྱས་རྣམ་སྤྲུལ་ཏེ་ལོ་པ། །ཁྱད་པར་འཁོར་ལོ་བདེ་
མཆོག་དངོས། །ཞེས་དང་། སྡོམ་པ་འབྱུང་བའི་རྒྱུད་ཀྱི་རྒྱ་འགྲེལ་
ལས། ཏེ་ལོ་སངས་རྒྱས་འགྲོ་བའི་མགོན། །ཁྱད་པར་འཁོར་ལོ་སྡོམ་
པ་དངོས། །འཁོར་ལོ་བདེ་མཆོག་བདེ་བའི་མཆོག །ཅེས་
དང༌། གྲུབ་ཆེན་ལྭ་བ་པའི་ཞལ་ནས། རྗེ་བཙུན་རྗེ་བཙུན་ཏེ་ལོ་པ། །
ང་འདྲའི་བླ་མ་མེད་ཀྱང་ཆོག །བུ་ཉིད་འཁོར་ལོ་བདེ་མཆོག་དངོས།
ཞེས་དང་། ཐུགས་སྲས་གྲུབ་ཐོབ་ནཱ་རོ་པ། རི་རི་པ། ཀ་སོ་རི་པ་
གསུམ་གྱིས་རྗེ་བཙུན་ཏེ་ལོ་པ་ལ་བླ་མ་ཁྱེད་གང་གི་སྤྲུལ་པ་ལགས་ཞུས་
པར། ང་ནི་རང་བྱུང་སངས་རྒྱས་ཡིན། །ང་ཡིས་མཁྱེན་པ་མ་
བསླབས་ཏེ། །སྒྲ་ཚད་རིག་པ་རང་རྡོལ་ཡིན། ང་ནི་བདེ་མཆོག་འཁོར་
ལོ་དངོས། །ཞེས་གསུངས་སོ། རྗེ་བཙུན་རྣལ་འབྱོར་གྱི་དབང་ཕྱུག་ཏེ་
ལོ་པ་འདིས་རྗེས་སུ་བཟུང་བའི་གྲུབ་ཐོབ་ཟ་ཧོར་རྒྱལ་པོ་ལ་སོགས་པ་
འབུམ་ཕྲག་དུ་མ་མཁའ་སྤྱོད་དུ་གཤེགས་ཤིང་། རྫུ་འཕྲུལ་གྱིས་བརྟུལ་
བའི་གྲུབ་ཆེན་བརྒྱད་ནི། རྣལ་འབྱོར་པ་ནུས་ལྡན་བློ་གྲོས་སོགས་
ཡོངས་སུ་གྲགས་པའི་རྣལ་འབྱོར་མཚན་བརྒྱད་ཡིན་ལ། མཁའ་
འགྲོས་ལུང་བསྟན་པའི་ཁྱད་པར་དུ་འཕགས་པའི་ཐུགས་སྲས་གསུམ་
ཟ་



ནི། རྒྱལ་རིགས་ལ་ནཱ་རོ་པཎ་ཆེན། བྲམ་ཟེའི་རིགས་ལ་རྗེ་བཙུན་རི་རི་
པ། རྗེ་རིགས་ལ་རྣལ་འབྱོར་དབང་ཕྱུག་ཀ་སོ་རི་པ་དང་གསུམ་
ཡིན། ཐུགས་སྲས་དེ་གསུམ་གྱི་ནང་ནས་མཆོག་ཏུ་གྱུར་པ་མཁས་གྲུབ་
མཉམ་མེད་ནཱ་རོ་པཎ་ཆེན་ནི། རྗེ་བཙུན་རྡོ་རྗེ་རྣལ་འབྱོར་མས་མཆོག་གི་
དངོས་གྲུབ་ལ་སྦྱོར་བ་དང་། སྙིང་པོ་དོན་གྱི་བསྟན་པ་སྤེལ་ཕྱིར། རྗེ་
བཙུན་ཏེ་ལོ་པའི་སར་འབྱོན་པར་བསྐུལ་ནས། དཀའ་བ་སྤྱད་ནས་སྨིན་
གྲོལ་ལ་བཀོད་ཚུལ་རྣམས་རྗེ་བཙུན་ནཱ་རོ་པ་རང་གི་རྣམ་ཐར་ན་གསལ་
བས་དེར་བལྟ་བར་བྱའོ། །རྗེ་བཙུན་ཆེན་པོ་རི་རི་པ་དང་། ཀ་སོ་རི་པ་
གཉིས་རྗེས་སུ་བཟུང་ཚུལ་ཡང་དེ་ཉིད་རང་གི་རྣམ་ཐར་ལ་གཟིགས་པས་
གསལ། མཆོག་གི་ཐུགས་སྲས་གསུམ་པོ་དེ། ཡེ་ཤེས་མཁའ་འགྲོ་
མས་ནུབ་གཅིག་རྗེ་བཙུན་ཏི་ལོ་པ་ལ་འོད་གསལ་གྱི་ངང་དུ། དཔལ་ནཱ་
རོ་པ་དང་། རྣལ་འབྱོར་དབང་ཕྱུག་རི་རི་པ་དང་། གྲུབ་ཆེན་ཀ་སོ་རི་
པ་གསུམ་རིམ་གྱིས་ཁྲིད་བྱུང་ནས་སྤྲད་པ་ལགས། དེ་ཡང་དང་པོ་
དཔལ་ནཱ་རོ་པ་ཁྲིད་བྱུང་ནས། རྗེ་བཙུན་ཏེ་ལོ་པ་ལ་སྤྲད་དེ་མགུར་འདི་
གསུངས་པ། ཨེ་མ་ལས་ཅན་སྐལ་པ་ཅན། །དཔལ་ལྡན་ཆེན་པོ་ནཱ་རོ་
པ། །བུ་འདི་རྗེ་བཙུན་ཏེ་ལོ་པའི། །སྲས་པོ་ལགས་ཀྱི་སྐྱོང་བར་ཞུ། །
བྱང་ཕྱོགས་གངས་ཅན་བོད་ཀྱི་ཡུལ། །སྐྱེས་བུ་འདི་ཡི་གདུལ་བྱ་
-
-
-
-
-
-
-
-



ལགས། །སྨིན་པར་མཛོད་ཅིག་ཏེ་ལོ་པ། །ཞེས་གསུངས། དེའི་རྟིང་
རི་རི་པ་ཁྲིད་བྱུང་ནས། ཨེ་མ་ལས་ཅན་སྐལ་པ་ཅན། །རྗེ་བཙུན་ཆེན་
པོ་རི་རི་པ། །བུ་འདི་སྤྲུལ་སྐུ་ཏི་ལོ་པའི། །སྲས་པོ་ལགས་ཀྱི་སྐྱོང་བར་
ཞུ། ལྷོ་ཕྱོགས་བེ་ཏ་རྒྱ་སོག་ཡུལ། །སྐྱེས་བུ་འདི་ཡི་གདུལ་བྱ་
ལགས། །སྨིན་པར་མཛོད་ཅིག་ཏི་ལོ་པ། །ཞེས་གསུངས། དེའི་རྗེས་
ཀ་སོ་རི་པ་ཁྲིད་འོངས་ནས། ཨེ་མ་སྐྱེས་མཆོག་སྐལ་པ་ཅན། །གྲུབ་
ཐོབ་ཆེན་པོ་ཀ་སོ་རི། །བུ་འདི་རྣལ་འབྱོར་ཏེ་ལོ་པའི། །སྲས་པོ་ལགས་
ཀྱི་སྐྱོང་བར་ཞུ། །ནུབ་ཕྱོགས་སྟག་གཟིག་ཧོར་གྱི་ཡུལ། །སྐྱེས་བུ་
འདི་ཡི་གདུལ་བྱ་ཡིན། །སྨིན་པར་མཛོད་ཅིག་ཏེ་ལོ་པ། །ཞེས་
གསུངས། དེ་ནས་འོད་གསལ་དེ་སད་པ་དང་། བུ་གསུམ་པོ་དེ་ཡིད་
ཡུལ་ལ་ལམ་བྱས་ཐུགས་བསྐྱེད་ནས་བྱོན་པས། དང་པོ་ནཱ་རོ་པ་དང་
མཇལ། བུ་དེ་དཀའ་བ་ཆེན་པོ་བཅུ་གཉིས་ཀྱི་སྒོ་ནས་སྨིན་པ་དང་གྲོལ་
བ་ལ་བཀོད། དེ་ནས་རི་རི་པ་དང་མཇལ། དེ་མོས་གུས་དང་དག་སྣང་
གི་སྒོ་ནས་སྨིན་གྲོ ལ་ལ་བཀོད། དེ་ནས་ཀ་སོ་རི་པ་དང་
མཇལ། དེའང་ཟད་པར་ཟིལ་གནོན་གྱི་སྒོ་ནས་སྨིན་གྲོལ་ལ་བཀོད་
དོ། །བུ་དེ་གསུམ་ལ་ཡེ་ཤེས་མཁའ་འགྲོས་ཇི་ལྟར་གསུངས་པ་
བཞིན། རྗེ་བཙུན་ནཱ་རོ་པ་ལ། ཁྱོད་ལ་བྱང་ཕྱོགས་གངས་ཅན་རྒྱུད་དུ་
07



འགྲོ་ཕན་ཡོང་བས། རྩ་བའི་སློབ་མ་མར་པ་མ་ཏི་ཞེས་བྱ་བ་ཡོང་བ་
ཡིན་ནོ། །དེའི་རྒྱུད་སྨིན་པ་དང་གྲོལ་བར་གྱིས་ཤིག ཅེས་ལུང་
བསྟན། རི་རི་པ་ལ། ཁྱོད་ལ་ལྷོ་ཕྱོགས་བེ་ཏའི་ཡུལ་དུ་འགྲོ་ཕན་ཡོང་
བས། རྩ་བའི་སློབ་མ་སོག་པོ་རྗེ་བཙུན་བླ་མ་ཞེས་བྱ་བ་ཡོང་
བས། དེའི་རྒྱུད་སྨིན་པ་དང་གྲོལ་བར་གྱིས་ཤིག ཅེས་ལུང་
བསྟན། ཀ་སོ་རི་པ་ལ། ཁྱོད་ལ་ནུབ་ཕྱོགས་སྟག་གཟིག་ཕྱོགས་སུ་
འགྲོ་ཕན་ཡོང་བས། རྩ་བའི་སློབ་མ་མཐུ་སྟོབས་ཐོགས་མེད་ཅེས་བྱ་བ་
ཡོང་བས། དེའི་རྒྱུད་སྨིན་པ་དང་གྲོལ་བར་གྱིས་ཤིག ཅེས་ལུང་
བསྟན། དེ་ནས་ཐུགས་སྲས་གསུམ་པོ་དེ་རང་རང་གི་གནས་སུ་དེངས་
སོ། །མཇུག་ཏུ་གཞི་གཅིག་གི་སྟེང་དུ་འཁོར་འདས་ཀྱི་གནད་མ་ལུས་
པ་གཅིག་ཏུ་དྲིལ་ནས་གཏན་ལ་ཕབ་པ་ནི། རྗེ་བཙུན་ཆེན་པོ་ཏི་ལོ་པའི་
ཐུགས་རྗེས་གདུལ་བྱར་གཟིགས་ཚུལ་ལ་གསུམ། ཇི་ལྟ་བ་མཁྱེན་པའི་
ཡེ་ཤེས་ཀྱིས་ཆོས་ཐམས་ཅད་མ་སྐྱེས་པར་གཟིགས། ཇི་སྙེད་པ་མཁྱེན་
པའི་ཡེ་ཤེས་ཀྱིས་ཆོས་ཐམས་ཅད་མ་འགགས་པར་གཟིགས། གཉིས་
སུ་མེད་པའི་མཁྱེན་པའི་ཡེ་ཤེས་ཀྱིས་ཆོས་ཐམས་ཅད་སྐྱེ་འགག་གཉིས་
མེད་དུ་གཟིགས་པས། མདོར་ན་བདག་ཉིད་ཆེན་པོ་འདི་ནི་འཁོར་འདས་
བརྟན་གཡོའི་མངའ་བདག་བཅུ་གསུམ་རྡོ་རྗེ་འཛིན་པའི་ས་བརྙེས་པའི་



ས་
གྲུབ་ཐོབ་ཆེན་པོ་ལགས་སོ། །དེ་ཉིད་ཀྱི་གསང་བའི་རྣམ་ཐར་བསྡུས་
པའོ།། །།བཞི་པ་དེ་ཁོ་ན་ཉིད་ཀྱི་རྣམ་ཐར་ནི། འདིར་ས་བཅད་ཀྱི་སྤྲོས་
པ་རྣམས་དབྱིངས་སུ་བསྡུ་བའི་སྐབས་ཡིན། རྗེ་བཙུན་རྣལ་འབྱོར་གྱི་
དབང་ཕྱུག་ཏེ་ལོ་པ་འདི་ཉིད། ཕྱོགས་བཅུ་དུས་གསུམ་གྱི་སངས་རྒྱས་
ཐམས་ཅད་ཀྱི་སྐུ་གསུང་ཐུགས་འདུས་པའི་བདག་ཉིད་ཆེན་པོར་ཞལ་
གྱིས་བཞེས་ཚུལ་ལ། རྒྱ་གར་ན་དུས་མཆོད་ཅིག་ལ། རྒྱལ་པོ་རྣམས་
ཆབ་སྲིད་ལ་འཚོགས། པཎྜི་ཏ་རྣམས་ཆོས་ཁྲིམས་ལ་འཚོགས། རྣལ་
འབྱོར་པ་རྣམས་ཚོགས་ཀྱི་འཁོར་ལོ་བསྐོར་བར་འཚོགས་པ་ལ། དུས་
རེ་ཞིག་གི་ཚེ། རྒྱལ་པོ་སེང་གེ་ཟླ་བས་རྒྱལ་པོ་རྣམས་སྤྱན་དྲངས་ནས་
རྒྱལ་ཁྲིམས་བཅས། པཎྜི་ཏ་རྣམས་སྤྱན་དྲངས་ནས་ཆོས་ཁྲིམས་
བཅས། རྣལ་འབྱོར་པ་རྣམས་སྤྱན་དྲངས་ནས་ཚོགས་འཁོར་མཛད་པའི་
དུས། རྗེ་བཙུན་ཏེ་ལོ་པ་ཚོགས་ཀྱི་གཙོ་བོ་མཛད་པའི་ཚེ། དཀྱིལ་
འཁོར་སྣ་ཚོགས་ཀྱི་ཏིང་ངེ་འཛིན་ལ་སྙོམས་པར་ཞུགས་པའི་ཚེ། གང་
ཟག་དེ་རྣམས་ལ་དཀྱིལ་འཁོར་ཐ་དད་པ་མང་པོའི་སྣང་བ་བྱུང་སྟེ། རྗེ་
བཙུན་ཏེ་ལོ་པ་ལ། ལ་ལས་དགྱེས་པ་རྡོ་རྗེར་མཐོང་། ལ་ལས་བདེ་
མཆོག་ཏུ་མཐོང༌། ལ་ལས་མ་ཧཱ་མཱ་ཡཱར་མཐོང༌། ལ་ལས་གསང་
འདུས་སུ་མཐོང་། ལ་ལས་དུས་འཁོར་དུ་མཐོང་། ལ་ལས་འཇིགས་
་མ་
90



བྱེད་དུ་མཐོང་། ལ་ལསདགྲ་ནག་ཏུ་མཐོང་། ལ་ལས་གདན་བཞིར་
མཐོང་། ལ་ལས་རྡོ་རྗེ་ཕྲེང་བར་མཐོང་། ལ་ལས་སངས་རྒྱས་ཐོད་
པར་མཐོང་སྟེ། སྣང་བ་མ་མཐུན་པར་གང་ཡིན་ཞུས་པར། རྗེ་བཙུན་
ཏེ་ལོ་པས་གསུངས་པ། ང་ལུས་དགེས་པ་རྡོ་རྗེ་སྟེ། །ངག་ནི་མ་ཧཱ་མཱ་
ཡཱ་ཡིན། །སེམས་ནི་བདེ་མཆོག་འཁོར་ལོ་ཡིན། །དབང་པོ་གསང་བ་
འདུས་པ་སྟེ། །ཡན་ལག་དགྲ་རྒྱུད་ནག་པོ་ཡིན། །ཉིང་ལག་རྡོ་རྗེ་
འཇིགས་བྱེད་ཡིན། །རྩ་གནས་རྡོ་རྗེ་གདན་བཞི་ལ། །རླུང་གནས་རྡོ་རྗེ་
ཕྲེང་བ་ཡིན། །ཐིག་ལེ་གསང་བའི་མཛོད་ཡིན་ཏེ། །གཙུག་ཏོར་
སངས་རྒྱས་ཐོད་པ་ཡིན། །ཐམས་ཅད་བདག་ཉིད་དུས་འཁོར་ལོ། །
བདེ་ཆེན་སངས་རྒྱས་མཉམ་པར་སྦྱོར། །རང་སེམས་ལྷན་ཅིག་སྐྱེས་པ་
ཡིན། །སྐད་ཅིག་དང་པོ་རང་བྱུང་བ། །མ་སྐྱེས་འདས་པའི་སངས་
རྒྱས་ཡིན། །སྐད་ཅིག་གཉིས་པ་འགགས་པ་མེད། །མ་སྐྱེས་མ་བྱོན་
སངས་རྒྱས་ཡིན། སྐད་ཅིག་གསུམ་པ་ལྷུན་གྱིས་གྲུབ། །སྐྱེ་མེད་ད་
ལྟར་སངས་རྒྱས་ཡིན། །བ་སྤུ་དུས་གསུམ་སངས་རྒྱས་ཀྱི། །སྐུ་
གསུང་ཐུགས་དང་དབྱེར་མེད་ཡིན། །ཞེས་གསུངས་པས། དུས་
གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་འདུས་པའི་བདག་
ཉིད་དུ་འདུག་ཅེས་ཕྱོགས་ཐམས་ཅད་དུ་གྲགས་པས་ཁྱབ་པར་གྱུར་
-
-
---
10)



ཏོ། །རྗེ་བཙུན་རྣལ་འབྱོར་གྱི་དབང་ཕྱུག་ཏཻ་ལོ་པ་འདི་ནི། དུས་གསུམ་
སངས་རྒྱས་ཐམས་ཅད་ཀྱི་ངོ་བོ་ཡིན་ཏེ། འདས་པའི་སངས་རྒྱས་མར་
མེ་མཛད་ལ་སོགས་པ་ཐམས་ཅད་ཀྱང་རྗེ་བཙུན་ཏེ་ལོ་པའི་རྣམ་སྤྲུལ་ཡིན་
ལ། མ་བྱོན་པའི་སངས་རྒྱས་བྱམས་པ་མགོན་པོ་ལ་སོགས་པ་ཐམས་
ཅད་ཀྱང་རྗེ་བཙུན་ཏེ་ལོ་པའི་རྣམ་སྤྲུལ་ཡིན་ལ། ད་ལྟར་བའི་སངས་
རྒྱས་ཐུབ་པའི་དབང་པོ་ལ་སོགས་པ་ཐམས་ཅད་ཀྱང་རྗེ་བཙུན་ཏེ་ལོ་པའི་
རྣམ་སྤྲུལ་ཡིན་ཏེ། རྗེ་བཙུན་རྡོ་རྗེ་རྣལ་འབྱོར་མས། མ་འོངས་ལུང་
བསྟན་རིན་ཆེན་ཕྲེང་བ་ལས། ཁྱོད་ནི་འདས་དང་མ་འོངས་དང༌། །ད་
ལྟར་བྱོན་པའི་སངས་རྒྱས་སོགས། །སངས་རྒྱས་ཀུན་གྱི་ངོ་བོ་
ཡིན། །སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་སེམས་དཔའི་
ངོ་བོ་ཉིད། །རྗེ་བཙུན་བླ་མ་ཏེ་ལོ་པ། །ཞེས་གསུངས་པ་དང༌། རྗེ་
བཙུན་ཆེན་པོ་ཏེ་ལོ་རང་གིས། རྒྱལ་པོ་སེང་གེ་ཟླ་བ་ལ་གསུངས་
པ། དུས་གསུམ་སངས་རྒྱས་ཐམས་ཅད་ཀྱི་སྐུ་དང་ངའི་ལུས་དབྱེར་མི་
ཕྱེད། དུས་གསུམ་སངས་རྒྱས་ཐམས་ཅད་ཀྱི་གསུང་དང་ངའི་ངག་
དབྱེར་མི་ཕྱེད། དུས་གསུམ་སངས་རྒྱས་ཐམས་ཅད་ཀྱི་ཐུགས་དང་ངའི་
སེམས་དབྱེར་མི་ཕྱེད། ང་ནི་དུས་གསུམ་སངས་རྒྱས་ཡིན། །ཞེས་
གསུངས་པ་དང༌། དུས་གསུམ་སྒྲིབ་མེད་དུ་ས་ལེ་མཁྱེན་པའི་སྐྱེས་
101



-
-
མཆོག་མཁས་གྲུབ་ཆེན་པོ་རྒྱལ་ཐང་པ་བདེ་ཆེན་རྡོ་རྗེའི་ཞལ་
ནས། རྒྱལ་བའི་རྣམ་སྤྲུལ་ཏེ་ལོ་པ། །ཁྱད་པར་བདེ་མཆོག་འཁོར་ལོ་
དངོས། །ལུང་རིགས་མན་ངག་ཚད་མས་གྲུབ། །སྤྲུལ་པའི་སྐྱེས་
མཆོག་ཁྱོད་ལ་བསྟོད། །ཅེས་གསུངས་སོ། །རྗེ་བཙུན་ཆེན་པོ་ཏི་ལོ་པ་
དེ་ཉིད་ཀྱི་ཐུགས་སྲས་མཆོག་གྱུར་རིགས་གསུམ་གྱི་གྲུབ་ཐོབ་
དང༌། རྣལ་འབྱོར་མཚན་བརྒྱད། གྲུབ་ཐོབ་ཟ་ཧོར་རྒྱལ་པོ་སོགས་
གདུལ་བྱ་གྲངས་མེད་པ་འཇའ་ལུས་མཁའ་སྤྱོད་གྲུབ་ནས་ཡུལ་ཁམས་
མང་པོ་སྟོང་པར་མཛད་དོ། །དེ་ནས་བདག་ཉིད་ཆེན་པོ་དེ་ཉིད་ཀྱི་མཛད་
པ་རྣམས་མཐར་ཕྱིན་ནས། དགུང་ལོ་བརྒྱད་ཅུ་གྱ་གཉིས་བཞེས་
ཚེ། ས་མོ་བྱའི་ལོ་ཆོ་འཕྲུལ་ཟླ་བའི་ཚེས་བཅུ་བཞིའི་ནུབ། ས་ཆེན་པོ་
འདི་ལན་བདུན་དུ་གཡོས། ནམ་མཁའ་ནས་མེ་ཏོག་གི་ཆར་ལན་བདུན་
བབ། བར་སྣང་ལ་སྙན་པའི་སྒྲ་ལན་བདུན་སྒྲོགས་ཤིང་ལྡིར་བར་
གྲགས། དཔའ་བོ་མཁའ་འགྲོའི་ཚོགས་ཐམས་ཅད་གླུ་དབྱངས་མགྲིན་
གཅིག་ཏུ་ལེན། མཛེས་པའི་གར་སྣ་ཚོགས་བསྒྱུར་བ་ལ་སོགས་པའི་ངོ་
མཚར་བའི་རྟགས་བརྒྱ་ཕྲག་དུ་མས་བསུ་བ་མཛད་ནས། སྐུ་ཟག་པ་
མེད་པའི་འཇའ་ལུས་སུ་གྱུར། དུས་ཐོ་རངས་ཀྱི་ཆ་ལ་མཁའ་སྤྱོད་ཀྱི་
གནས་སུ་གཤེགས་པའི་ཚུལ་བསྟན་ཏོ། །ཨེ་མ་ཧོ རྣམ་དཔྱོད་ཟབ་
-
-
--
-
-
-
-
-
102



ཡངས་ཆོས་དབྱིངས་མཁའ་ལ་འཕགས། །རྣམ་ཐར་ལེགས་བཤད་ཚ་
ཟེར་འོད་སྟོང་སྤྲོས། །རྣམ་མཁྱེན་བླ་མའི་ཡོན་ཏན་པད་ཁ་འབྱེད། །
སྦས་དོན་ཀུན་གསལ་རྟ་བདུན་དབང་པོ་ཤར། །མཁྱེན་གཉིས་ཡོན་ཏན་
རྒྱ་མཚོའི་བཅུད་བླངས་ནས། །རང་གཞན་དོན་གཉིས་སྒྲུབ་པར་འདོད་
པ་ཡི། །བཀའ་བརྒྱུད་བསྟན་འཛིན་སྐལ་བཟང་བུང་བ་རྣམས། །
དགའ་བདེའི་དར་དིར་སྤྲོ་ཉམས་ཕྱོགས་བཅུར་སྒྲོགས། །བཀའ་བརྒྱུད་
གོང་མའི་གསུང་གི་བདུད་རྩི་མཆོག །རྣམ་ཐར་ཕྱི་མོ་བཅུ་ཕྲག་རྒྱ་མཚོ་
ལས། །རྣམ་ཐར་རིན་ཆེན་གཏེར་མཛོད་པད་སྡོང་འཁྲུངས། །རྒྱལ་བ་
མཉེས་པའི་ལེགས་བཤད་མཆོད་པའི་སྤྲིན། །བཀའ་བརྒྱུད་བླ་མ་རྣམས་
ལ་མཆོད་པ་འབུལ། །གོང་མའི་རྣམ་ཐར་འབྱོང་བར་བྱིན་གྱིས་
རློབས། །གདོད་ནས་ལྷུན་གྲུབ་རང་ལུས་ལྷ་ཡི་སྐུ། །རང་མཚང་རིག་
ནས་རང་ངོ་ཤེས་པའི་མཐུས། །ཐ་མལ་སྣང་ཞེན་དྲི་མ་ལེགས་སྦྱངས་
ནས། །མཆོག་གི་སྤྲུལ་སྐུ་ཚེ་འདིར་འགྲུབ་གྱུར་ཅིག །རྣམ་དག་རྩ་
གསུམ་འདུས་པའི་སུམ་མདོ་རུ། །ཨ་ཤད་གཏུམ་མོའི་ཡེ་ཤེས་མེ་སྦར་
ནས། །ཙཎྜ་ལི་ཡི་འབར་འཛག་མཐར་ཕྱིན་ནས། །དག་པ་གཉིས་ལྡན་
ཆོས་ཀྱི་སྐུ་ཐོབ་ཤོག །རྣམ་གསལ་དག་དྲན་བསྐྱེད་རིམ་གསལ་ངང་
ནས། །དབབ་ལྡོག་འདྲེན་ལ་རང་དབང་ཐོབ་བྱས་ཏེ། །གསང་བ་འོག་
103



མིན་ཆོས་ཀྱི་ཕོ་བྲང་དུ། །མྱུར་མགྱོགས་ཕོ་ཉའི་ལམ་མཆོག་འབྱོང་བར་
ཤོག །ཕྱག་ཆེན་རྟོགས་ནས་ཉོན་མོངས་ཟིལ་མནན་ཅིང་། །ཕྲ་རགས་
རྩ་ཡི་མདུད་པ་ཀུན་གྲོལ་ནས། །བདེ་སྟོང་གྲུབ་མཐའ་སྙོག་པའི་གདེང་
ཐོབ་སྟེ། །འཇའ་ལུས་མཁའ་སྤྱོད་ཚེ་འདིར་འགྲུབ་པར་ཤོག །ཚེ་
འདིར་བདག་གིས་རྣམ་མཁྱེན་མ་ཐོབ་ན། །འཆི་བ་ཆོས་སྐུ་རྫོགས་རིམ་
ཞིང་ཁམས་སུ། །བདེ་སྟོང་དབྱེར་མེད་རྡོ་རྗེ་སེམས་དཔའ་དང༌། །
ཞལ་མཇའ་མཆོག་གི་དངོས་གྲུབ་ཐོབ་པར་ཤོག །ལོངས་སྐུའི་ཞིང་
ཁམས་སྲིད་པ་བར་དོ་རུ། །རྩ་བའི་རླུང་ལྔའི་རང་འོད་ཤར་བའི་ཚེ། །
ཡེ་ཤེས་ལྔ་ཡི་འོད་མདངས་མཚང་རིག་ནས། །རྒྱལ་བ་རིགས་ལྔའི་གོ་
འཕང་བགྲོད་པར་ཤོག །གཉིས་སྣང་བག་ཆགས་དབྱིངས་སུ་མ་ཡལ་
བར། །སྐྱེ་བ་སྤྲུལ་སྐུའི་ལས་ཚན་འཛིན་དགོས་ན། །རྒྱལ་རིགས་
གཙང་མའི་སྲས་ཀྱི་ཚུལ་བཟུང་ནས། །ཡོན་ཏན་བདུན་ལྡན་དལ་འབྱོར་
ལུས་ཐོབ་ཤོག །སྐྱེས་འཕྲལ་ཉིད་ལ་སྔ་མའི་བག་ཆགས་ཀྱིས། །དད་
བརྩོན་ཤེས་རབ་སྙིང་རྗེའི་རྒྱུད་བསྐུལ་ཏེ། །བྱུར་ཐོང་ཚེ་འདི་ཉིད་ལ་མ་
ཆགས་པར། །ཡོངས་འཛིན་དམ་པའི་ཞབས་དྲུང་བསྙེག་པར་ཤོག །
རྡོ་རྗེ་འཆང་དབང་རྗེ་བཙུན་ཏེ་ལོ་པའི། །མཆོག་གི་སྤྲུལ་སྐུ་མཁས་གྲུབ་
བླ་མ་ཡིས། །རྗེས་བཟུང་ཐོག་མར་ཁྲིམས་ཀྱིས་རྒྱུད་བསྡམས་ནས། །
104



-
-
-
--
བསྟན་རྩ་སོ་ཐར་སྡོམ་ལ་གནས་པར་ཤོག །བསྟན་ལ་ཕན་པའི་བཟོ་
རིག་གསོ་དཔྱད་དང༌། །སྒྲ་ཚད་ལུང་རིགས་སྙན་ངག་སྡེབ་སྦྱོར
དོན། ཇི་སྙེད་མཁྱེན་པའི་འདབ་སྟོང་ཁ་ཕྱེ་ནས། །རྒོལ་ངན་མུ་སྟེགས་
ཀླད་པ་འགེམས་པར་ཤོག །བསམ་སྦྱོར་བཟང་པོ་བྱམས་དང་སྙིང་རྗེ་
ལ། །ལེགས་པར་སྦྱངས་པས་བྱང་ཆུབ་སེམས་གཉིས་འབྱོངས། །
འགྲོ་བའི་དོན་ལ་སྐྱོ་སུན་མེད་པ་ཡིས། །བསྟན་སྙིང་བྱང་སེམས་སྡོམ་
ལ་གནས་པར་ཤོག །ཁམས་གསུམ་འཁོར་བའི་མེ་དོང་མ་སྟོང་
བར། །མ་གྱུར་འགྲོ་ལ་བདེ་བའི་སྐབས་མ་མཆིས། །ཚུལ་འདི་
བསམས་ན་སྙིང་རྗེ་ལྷག་པར་སྐྱེ། །འགྲོ་བ་མ་ལུས་བདེ་ལ་འགོད་པར་
ཤོག །མཐར་ཐུག་སྔར་འདྲིས་མི་དང་ཕྲད་པ་ལྟར། །བསྟན་པའི་ཡང་
རྩེ་དྭགས་པོ་བཀའ་བརྒྱུད་ཀྱི། །ཟབ་ལམ་མཐར་ཐུག་མཁའ་འགྲོ་སྙན་
བརྒྱུད་ལ། །བརྡ་ཙམ་བསྟན་པས་བདག་རྒྱུད་གྲོལ་བར་ཤོག །བསྟན་
དང་འགྲོ་དོན་སྙིང་ལ་འཇགས་པ་ཡི། །ལུས་སྲོག་འབེན་ལ་བཙུགས་
པའི་དཀའ་སྤྱད་དང་། ཚེ་དང་སྒྲུབ་པ་མཉམ་པ་ལག་ལེན་གྱིས། །
སྒྲུབ་བརྒྱུད་བསྟན་པའི་རྒྱལ་མཚན་འཛིན་པར་ཤོག །སེམས་བསྐྱེད་
སྨོན་ལམ་བཟང་པོའི་མཐུ་སྟོབས་ཀྱིས། །མཐོང་ཐོས་དྲན་རེག་འགྲོ་
ཀུན་ཕ་མ་ལ། ནོར་བུ་སྐོར་གསུམ་ཆོས་ཀྱི་ཆར་ཕབ་ནས། །གདུལ་
105



་
འ
=
བྱའི་ལོ་ཏོག་སྨིན་གྲོལ་ནུས་པར་ཤོག །ཆོས་ཀྱིས་དབེན་པའི་མི་ཁོམ་
གནས་བརྒྱད་དང་། །རྒྱལ་དང་རྒྱལ་སྲས་ཀུན་གྱིས་མ་བསྒྲལ་བའི། །
ཉིན་མཚན་སྡིག་ལ་སྤྱོད་པའི་ཕ་མ་རྣམས། །བདག་གིས་སྨིན་གྲོལ་ལམ་
ལ་བཀོད་པར་ཤོག །ཆོས་དབྱིངས་ཁྱབ་གདལ་ཆེན་པོའི་མཐུ་རྩལ་
དང་། །རྒྱལ་དང་རྒྱལ་སྲས་ཀུན་གྱི་ཐུགས་བསྐྱེད་དང་། །བདག་གི་
ལྷག་བསམ་རྣམ་པར་དག་པའི་མཐུས། །སྨོན་ལམ་ཚུལ་བཞིན་བཏབ་
པ་འགྲུབ་པར་ཤོག །ཡེ་བདེ་ཆོས་ཉིད་འཁོར་ལོ་བཞི་ཡི་བབས། །བློ་
བདེ་རང་ཤར་རང་གྲོལ་ལམ་གྱི་བབས། །འཁོར་འདས་རེ་དོགས་ཟད་
པ་འབྲས་བུའི་བབས། །གཞི་ལམ་འབྲས་བུ་གསུམ་གྱི་བཀྲ་ཤིས་
ཤོག །ཅེས་རྗེ་བཙུན་ཏེ་ལོ་པའི་རྣམ་པར་ཐར་པ་ཟབ་གསལ་རིན་ཆེན་
གཏེར་མཛོད་སྐལ་བཟང་ཡིད་འཕྲོག་འདི་ཉིད། འཕགས་པ་འཇིག་རྟེན་
དབང་ཕྱུག་གི་ཞིང་ཁམས། གངས་ཅན་ལྗོངས་ཀྱི་སྒྲུབ་བརྒྱུད་ཀྱི་བསྟན་
པ་འཛིན་པའི་སྐྱེས་ཆེན་རྣམས་ཀྱི་གཙུག་རྒྱན། ཡང་དག་པར་རྫོགས་
པའི་སངས་རྒྱས་དཔལ་ལྡན་བཞད་པ་རྡོ་རྗེའི་རྣམ་སྤྲུལ། རྡོ་རྗེ་འཆང་
དབང་གཙང་ཆེན་ཧེ་རུ་ཀས་མཛད་པའི་རྣམ་ཐར་བསྡུས་པ་ལ་རྩ་བའི་
གཞུང་ཤིང་བྱས། གྲུབ་ཆེན་རྒྱལ་ཐང་པ་བདེ་ཆེན་རྡོ་རྗེས་མཛད་པའི་
རྣམ་ཐར་དང༌། འཇིག་རྟེན་མགོན་པོའི་རྒྱལ་ཚབ་དམ་པ་སྤྱན་སྔ་རིན་པོ་
106



ཆེ་གྲགས་འབྱུང་གིས་མཛད་པའི་རྣམ་ཐར་བསྡུས་པ། རྗེ་བཙུན་དམ་པ་
མར་སྟོན་ཚུལ་ཁྲིམས་ཀྱིས་མཛད་པའི་རྣམ་ཐར། མཁས་ཤིང་གྲུབ་པ་
བརྙེས་པའི་སྐྱེས་མཆོག་སྤྲུལ་སྐུ་མཁའ་སྤྱོད་དབང་པོས་མཛད་པའི་རྣམ་
ཐར། མཉམ་མེད་རས་ཆེན་ཆོས་རྗེས་མཛད་པའི་རྣམ་ཐར་སོགས་རྗེ་
བཙུན་ཏེ་ལོ་པའི་རྣམ་ཐར་གྱི་ཕྱི་མོ་སྔ་རབས་གོང་མས་མཛད་པ་བཅུ་ཕུག་
གཅིག་གི་ཟབ་ཚད་བསྡུས་ནས། ཕྱོགས་རིས་དང་ཀུན་སློང་ངན་པའི་དྲི་
མས་མ་སྦགས་པར་དག་པའི་སྣང་བས་ཕྱོགས་གཅིག་ཏུ་བསྡེབས་པའི་
བསྟན་བཅོས་འདི། དེང་སང་གངས་རིའི་ཁྲོད་ན་སྒྲུབ་བརྒྱུད་ཀྱི་བསྟན་
པ་རིན་པོ་ཆེའི་ཁུར་བཞེས་པ་ལ་འགྲན་ཟླ་མེད་པའི་རྣལ་འབྱོར་
མ། མཁྱེན་རྟོགས་དང་ཐུགས་རྗེའི་མངའ་བདག་སྤྲུལ་པའི་ཡུམ་ཆེན་
ཀུན་ཏུ་བཟང་མོའི་བཀས་བསྐུལ་བའི་བཀའ་ལུང་དང་། བཀའ་བརྒྱུད་
ཀྱི་བསྟན་པ་ལ་མི་ཕྱེད་པའི་དད་པ་ཐོབ་སྟེ། བསྟན་པ་འཛིན་པའི་སྐྱེས་
མཆོག་སྦས་པའི་རྣལ་འབྱོར་པ་བླ་མ་རྒྱལ་མཚན་གྱིས་བརྩོན་པ་ཆེན་
པོས། ཕྱི་མོ་རྣམས་བཙོལ་ནས་མཆོག་ཏུ་བསྐུལ་བ་དང་། སྦྱིན་པའི་
བདག་མོ་རང་གྲོལ་གྱི་རྣལ་འབྱོར་མ་དབོན་མོ་གཡང་འཛོམས་སྐུ་མཆེད་
གསུམ་གྱིས་གནང་སྦྱིན་བཟང་པོ་དང་བཅས་ཉེ་བར་བསྐུལ་ནས། བླ་མ་
ཡི་དམ་མཁའ་འགྲོའི་ཚོགས་ལ་གསོལ་བ་བཏབ་ཅིང་གནང་བ་ཞུས་
-
-
-
-
-
-
-
-
-
-
-
-
-
-
-
-
-
17



------
---
-
ནས། མཁས་གྲུབ་མཉམ་མེད་གཙང་པ་ཧེ་རུ་ཀའི་བུ་སློབ་ཐ་
ཤལ། སེར་གཟུགས་འཛིན་པའི་སྤྲང་པོ་དབང་ཕྱུག་རྒྱལ་མཚན་གྱིས་
བསམ་སྦྱོར་བཟང་པོས། ཉི་མ་ཞེས་པ་ཆུ་མོ་ལུག་གི་ལོ། མཉམ་མེད་
ཐུབ་པའི་དབང་པོ་མངོན་པར་བྱང་ཆུབ་པའི་དུས་ཆེན། ས་ག་ཟླ་བའི་
ཡར་ངོའི་ཚེས་བཅོ་ལྔ་ལ་མཇུག་རྫོགས་པ། རྫ་རི་བསམ་གཏན་གྱི་
དགོན་པར་སྦྱར་བའི་ཡི་གེ་པ་ནི་གུ་རུ་དྷུ་ཛ་ཡིན། འདིས་ཀྱང་ལུང་
རྟོགས་ཀྱི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པར་གྱུར་
ཅིག། །།སརྦ་དཱ་ཀལྱཱ་ཎཾ་བྷ་བནྟུ།། །།
..
-
ས་
108



གྲུབ་ཆེན་ཏེ་ལོ་པ་ཤེས་རབ་བཟང་པོའི་རྣམ་ཐར།
*
༡
།
ཀ་པ་ 13
༧
སོ་
ད་
1:|:
ན
།
ཀྱིས་
་
གསན་
BIOGRAPHY
OF
MAHASIDDHA TAILOPA
མཛད་པ་པོ།
བཙུན་པ་དབང་ཕྱུག་རྒྱལ་མཚན།
